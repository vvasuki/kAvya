<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>काव्ये विश्वासटिप्पन्यः  | 09 आक्षेपालंकारः (३४)</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/kAvyam/shAstram/alankAraH/alankAra-maNihAraH/2/09_AxepAlaMkAraH_34/" rel="alternate" type="application/rss+xml" title="काव्ये विश्वासटिप्पन्यः" />
    <link href="/kAvyam/shAstram/alankAraH/alankAra-maNihAraH/2/09_AxepAlaMkAraH_34/" rel="feed" type="application/rss+xml" title="काव्ये विश्वासटिप्पन्यः" />

    <meta property="og:title" content="09 आक्षेपालंकारः (३४)" />
<meta property="og:description" content="(३४) अथाक्षेपालंकारसरः  स आक्षेपो भवेत्स्वोक्तनिषेधो यो विमर्शतः । उक्तस्यार्थस्य पर्यालोचनपूर्वकः प्रतिषेध आक्षेपालंकारः ॥
यथा&ndash;
परिरक्ष मां प्रपन्नं पन्नगनगनाथ भवपथविपन्नम् । धन्यस्त्वय्यहमथवा विन्यस्तभरः किमन्यदाशासे ॥ १०४५ ॥ अत्र प्रार्थितस्य स्वरक्षणस्य भगवति विन्यस्तसमस्तात्मभरत्वेन वैयर्थ्यमालोच्याथवेत्यादिना प्रतिषेधस्सूचितः ॥
यथावा&ndash;
त्वन्मुखरुचिधूतरुचेर्जीवितसंदेह एव सन्नेतुः । शिशिरमरीचेरथवा जैवाकृत एष कथमपि स जीवत् ॥ १०४६ ॥ जैवातृकः दीर्घायुः &lsquo;जैवातृकः पुमान् सोमे दीर्घायुःकृशयोस्त्रिषु&rsquo; इति मेदिनी । अत्र भगवन्मुखप्रभाविधूतरुचेश्शि- शिररुचेः सत्पतित्वात् ‘सतां माने म्लाने मरणमथवा दूरगमनम्’ इत्युक्तरीत्या जीवितसंदेहस्य संभावितस्य जैवातृकशब्दगतार्थश्लेषमहिम्ना आयुष्मत्तां विचार्य प्रतिषेधो वर्णितः । श्लेषसंकीर्णत्वं पूर्वस्माद्विच्छित्तिविशेषः ॥" />
<meta property="og:type" content="article" />
<meta property="og:url" content="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/" />

<meta itemprop="name" content="09 आक्षेपालंकारः (३४)">
<meta itemprop="description" content="(३४) अथाक्षेपालंकारसरः  स आक्षेपो भवेत्स्वोक्तनिषेधो यो विमर्शतः । उक्तस्यार्थस्य पर्यालोचनपूर्वकः प्रतिषेध आक्षेपालंकारः ॥
यथा&ndash;
परिरक्ष मां प्रपन्नं पन्नगनगनाथ भवपथविपन्नम् । धन्यस्त्वय्यहमथवा विन्यस्तभरः किमन्यदाशासे ॥ १०४५ ॥ अत्र प्रार्थितस्य स्वरक्षणस्य भगवति विन्यस्तसमस्तात्मभरत्वेन वैयर्थ्यमालोच्याथवेत्यादिना प्रतिषेधस्सूचितः ॥
यथावा&ndash;
त्वन्मुखरुचिधूतरुचेर्जीवितसंदेह एव सन्नेतुः । शिशिरमरीचेरथवा जैवाकृत एष कथमपि स जीवत् ॥ १०४६ ॥ जैवातृकः दीर्घायुः &lsquo;जैवातृकः पुमान् सोमे दीर्घायुःकृशयोस्त्रिषु&rsquo; इति मेदिनी । अत्र भगवन्मुखप्रभाविधूतरुचेश्शि- शिररुचेः सत्पतित्वात् ‘सतां माने म्लाने मरणमथवा दूरगमनम्’ इत्युक्तरीत्या जीवितसंदेहस्य संभावितस्य जैवातृकशब्दगतार्थश्लेषमहिम्ना आयुष्मत्तां विचार्य प्रतिषेधो वर्णितः । श्लेषसंकीर्णत्वं पूर्वस्माद्विच्छित्तिविशेषः ॥">

<meta itemprop="wordCount" content="1631">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="09 आक्षेपालंकारः (३४)"/>
<meta name="twitter:description" content="(३४) अथाक्षेपालंकारसरः  स आक्षेपो भवेत्स्वोक्तनिषेधो यो विमर्शतः । उक्तस्यार्थस्य पर्यालोचनपूर्वकः प्रतिषेध आक्षेपालंकारः ॥
यथा&ndash;
परिरक्ष मां प्रपन्नं पन्नगनगनाथ भवपथविपन्नम् । धन्यस्त्वय्यहमथवा विन्यस्तभरः किमन्यदाशासे ॥ १०४५ ॥ अत्र प्रार्थितस्य स्वरक्षणस्य भगवति विन्यस्तसमस्तात्मभरत्वेन वैयर्थ्यमालोच्याथवेत्यादिना प्रतिषेधस्सूचितः ॥
यथावा&ndash;
त्वन्मुखरुचिधूतरुचेर्जीवितसंदेह एव सन्नेतुः । शिशिरमरीचेरथवा जैवाकृत एष कथमपि स जीवत् ॥ १०४६ ॥ जैवातृकः दीर्घायुः &lsquo;जैवातृकः पुमान् सोमे दीर्घायुःकृशयोस्त्रिषु&rsquo; इति मेदिनी । अत्र भगवन्मुखप्रभाविधूतरुचेश्शि- शिररुचेः सत्पतित्वात् ‘सतां माने म्लाने मरणमथवा दूरगमनम्’ इत्युक्तरीत्या जीवितसंदेहस्य संभावितस्य जैवातृकशब्दगतार्थश्लेषमहिम्ना आयुष्मत्तां विचार्य प्रतिषेधो वर्णितः । श्लेषसंकीर्णत्वं पूर्वस्माद्विच्छित्तिविशेषः ॥"/>

      
    

    <script src="/kAvyam/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/kAvyam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/kAvyam\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vvasuki\/kAvyam\/edit\/content\/\u0022,\u0022mainSections\u0022:[\u0022tika\u0022],\u0022mainsections\u0022:[\u0022tika\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022kAvya_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022kAvya_sidebar\u0022:{\u0022contents\u0022:[{\u0022contents\u0022:[{\u0022url\u0022:\u0022recdir:\/\/shAstram\/\u0022}],\u0022title\u0022:\u0022शास्त्रम्\u0022},{\u0022contents\u0022:[{\u0022url\u0022:\u0022recdir:\/\/TIkA\/\u0022}],\u0022title\u0022:\u0022टीकाः\u0022},{\u0022contents\u0022:[{\u0022url\u0022:\u0022recdir:\/\/sviiyam\/\u0022}],\u0022title\u0022:\u0022स्वोपज्ञम्\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/saMskAra\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022Blog\u0022,\u0022url\u0022:\u0022\/assets\/blog\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vvasuki.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    let autocompletePageUrl = "\/kAvyam\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/kAvyam\/shAstram\/alankAraH\/alankAra-maNihAraH\/2\/09_AxepAlaMkAraH_34\/".replace(basePath, "/");
    pageVars.pageParams = {};
    pageVars.pageSource = "shAstram\/alankAraH\/alankAra-maNihAraH\/2\/09_AxepAlaMkAraH_34.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/kAvyam/webpack_dist/main-bundle.js"></script>
    <script src="/kAvyam/webpack_dist/transliteration-bundle.js"></script>
    <script src="/kAvyam/non_webpack_js/disqus.js"></script>
    <script src="/kAvyam/webpack_dist/ui_lib-bundle.js"></script>
    <link rel="stylesheet" href="/kAvyam/css/fonts.css">
    <link rel="stylesheet" href="/kAvyam/css/@fortawesome/fontawesome-free/css/solid.min.css">
    

    <link rel="stylesheet" href="/kAvyam/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/" />
    <link rel="alternate" hreflang="sa-Deva" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/kAvyam/" class="btn col border">
            <i class="fas fa-gopuram ">काव्ये विश्वासटिप्पन्यः <br/> 09 आक्षेपालंकारः (३४)</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <form action="/kAvyam/search">
            <input id="titleSearchInputBox" placeholder="शीर्षिकान्विष्यताम्" name="s"><i class="btn fas fa-search "></i>
          </form>
          <a href="/kAvyam/custom_site_search/"  class="btn btn-default">Full search</a>
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iast">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
        </div>
        <div class="row col  d-flex justify-content-center">
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
        <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="09 आक्षेपालंकारः (३४)">09 आक्षेपालंकारः (३४)</h1>
    
    <a id="editLink" class="btn btn-primary"  href="https://github.com/vvasuki/kAvyam/edit/content/shAstram/alankAraH/alankAra-maNihAraH/2/09_AxepAlaMkAraH_34.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <h2 id="३४-अथकषपलकरसर">(३४) अथाक्षेपालंकारसरः</h2>
<hr>
<h2 id="स-आकषप-भवतसवकतनषध-य-वमरशत-">स आक्षेपो भवेत्स्वोक्तनिषेधो यो विमर्शतः ।</h2>
<p>उक्तस्यार्थस्य पर्यालोचनपूर्वकः प्रतिषेध आक्षेपालंकारः ॥</p>
<p>यथा&ndash;</p>
<h2 id="पररकष-म-परपनन-पननगनगनथ-भवपथवपननम--धनयसतवययहमथव-वनयसतभर-कमनयदशस--१०४५-">परिरक्ष मां प्रपन्नं पन्नगनगनाथ भवपथविपन्नम् । धन्यस्त्वय्यहमथवा विन्यस्तभरः किमन्यदाशासे ॥ १०४५ ॥</h2>
<p>अत्र प्रार्थितस्य स्वरक्षणस्य भगवति विन्यस्तसमस्तात्मभरत्वेन
वैयर्थ्यमालोच्याथवेत्यादिना प्रतिषेधस्सूचितः ॥</p>
<p>यथावा&ndash;</p>
<h2 id="तवनमखरचधतरचरजवतसदह-एव-सननत--शशरमरचरथव-जवकत-एष-कथमप-स-जवत--१०४६-">त्वन्मुखरुचिधूतरुचेर्जीवितसंदेह एव सन्नेतुः । शिशिरमरीचेरथवा जैवाकृत एष कथमपि स जीवत् ॥ १०४६ ॥</h2>
<p>जैवातृकः दीर्घायुः &lsquo;जैवातृकः पुमान् सोमे दीर्घायुःकृशयोस्त्रिषु&rsquo; इति
मेदिनी । अत्र भगवन्मुखप्रभाविधूतरुचेश्शि- शिररुचेः सत्पतित्वात् ‘सतां
माने म्लाने मरणमथवा दूरगमनम्’ इत्युक्तरीत्या जीवितसंदेहस्य संभावितस्य
जैवातृकशब्दगतार्थश्लेषमहिम्ना आयुष्मत्तां विचार्य प्रतिषेधो वर्णितः ।
श्लेषसंकीर्णत्वं पूर्वस्माद्विच्छित्तिविशेषः ॥</p>
<p>यथावा&ndash;</p>
<h2 id="दव-कथमदवहसतमदध-पङगळतय-शरत-कनयम--स-ह-नषदध-शसतररथव-सवरसय-वधनषध-कव--१०४७-">देव कथमुदवहस्तामुदधेः पिङ्गळतया श्रुतां कन्याम् । सा हि निषिद्धा शास्त्रैरथवा स्वैरस्य विधिनिषेधौ क्व ॥ १०४७ ॥</h2>
<p>हे देव! पिङ्गळायाः भावः पिङ्गळता तया ‘त्वतलोर्गुणवचनस्य’ इति पुंवद्भावः
। श्रुतां निशमितां ख्यातामिति यावत् । ‘पिङ्गळां हेममालिनीम्&rsquo; इति
श्रुतिप्रसिद्धामिति हृदयम् । उदधेः कन्यां कथं उदवहः पर्यणैषीः ।
कुतोऽसावाक्षेप इत्यत आह सा हीति । सा पिङ्गळवर्णा कन्या शास्त्रैः
निषिद्धा,</p>
<p>नोद्वहेत्कपिलां कन्यां नाधिकाङ्गीं न रोगिणीम् ।<br>
नालोमिकां नातिलोमां न वाचाटां न पिङ्गळाम् ॥</p>
<p>इत्यादिमन्वादिस्मृतिभिरुद्वाहे प्रतिषिद्धा । हीति हेतौ, प्रसिद्धौ वा ।
स्वयमेव समाधत्ते&ndash;अथवेति ॥ अथवा स्वैरस्य निरवग्रद्दस्य पक्षे
‘स्वातन्त्र्यमैश्वरमपर्यनुयोज्यमाहुः’ इत्युक्तरीत्या
अपर्यनुयोज्यस्वातन्त्र्यस्येत्यर्थः । विधिनिषेधौ क्व एकत्र निरंकुशत्वात्
। अन्यत्र अकर्मवश्यत्वादिति भावः । अत्र
पिङ्गलवर्णकन्योद्वाहनिषेधकशास्त्रपर्यालोचनामूलकस्याक्षेपस्य
स्वैरत्वपरिचिन्तनया प्रतिषेधोऽर्थान्तरन्यासविधया निबद्ध इति पूर्वस्मादपि
वैलक्षण्यं बोध्यम् ॥</p>
<p>यथावा&ndash;</p>
<h2 id="अञचम-तव-कचतपञचयधरमण-चञचल-म-भ--अथवऽदयनतचल-तव-चलव-मधयऽञचतऽप-क-कथय--१०४८-">अञ्चामि त्वां किंचित्पञ्चायुधरमणि चञ्चला मा भूः । अथवाऽद्यन्तचला त्वं चलैव मध्येऽञ्चिताऽपि किं कथया ॥ १०४८ ॥</h2>
<p>हे पञ्चायुधरमणि! त्वां अञ्चामि पूजयामि त्वां नमामीतिवल्लोकोक्तिः ।
किञ्चित् अल्पकालमित्यर्थः । चञ्चला मा भूः चाञ्चल्यं विहाय स्थिरा भवेति
भावः । अथवा आद्यन्तयोः चला आद्यन्तावभिव्याप्य आद्यन्तं चला वा । सर्वदा
चपलशीलेति भावः । त्वं मध्ये इदानीं मदीप्सितसाधनार्थमिति भावः ।
अञ्चिताऽपि चञ्चला माभूरिति प्रार्थनापूर्वकमाराधिताऽपि चलैव चञ्चलैव भवसि
। कथया व्यर्थवाक्यप्रबन्धेन किं न किमपि साध्यमित्यर्थः । स्वभावस्य
दुरतिक्रमतया मत्प्रार्थनमकिंचित्करमेवेति भावः । पक्षे चञ्चलाशब्दः
अर्थगतं स्त्रीत्वं शब्दे आरोप्यते । आद्यन्तौ चलौ च ला इति वर्णौ
यस्यास्सा तथोक्ता । मध्ये अञ्चिता अविद्यमानः ञ्च इति वर्णसमुदायो
यस्यास्सा तथोक्ता कृताऽपि अपिस्संभावनायां चलैव । च ला इति वर्णौ अस्याः
स्त इति चला । अर्शआदित्वान्मत्वर्थीयोऽच् । चञ्चलेति शब्दः
मध्यगतस्याञ्चेतिवर्णसमुदयस्य लोपश्चेत् चलेत्येव निष्पन्नो भवतीति भावः ।
अत्र चञ्चला मा भूरिति प्रार्थितस्यार्थस्य तत्स्वभावविमर्शेन
वैयर्थ्यमालोच्य निषेधः कृतः ॥ यथावा&ndash;</p>
<h2 id="पञचलयसतवतकपय-भगवन-परदसथत-दकलमप--अगमतकत-करण-ककलत-तललपसतथ-हयथव--१०४९-">पाञ्चाल्यास्त्वत्कृपया भगवन् प्रादुस्थितं दुकूलमपि । अगमत्कुतः कुरूणां कुकूलतां तल्लिपिस्तथा ह्यथवा ॥ १०४९ ॥</h2>
<p>हे भगवन्! त्वत्कृपया प्रादुस्थितं आविर्भूतं सत् स्थितं
दुश्शासनकृतवसनापहारावसरे इति भावः । पाञ्चाल्याः दुकूलमपि कुरूणां
दुर्योधनादीनां कुतो हेतोः कुकूलतां शङ्कुकीर्णश्वभ्रतुल्यतां
तुषानलतुल्यतां वा अगमत् । उद्वेलभगवत्कृपाजन्यमतिमनोहारि दुकूलमपि तेषां
निपातास्पदं दाहहेतुर्वा कथमासीदाश्चर्यमेतदिति भावः । ‘कुकूलं शङ्कुभिः
कीर्णे श्वभ्रे ना तु तुषानले&rsquo; इत्यमरः । &lsquo;दुर्गसमीपे
प्रतिपक्षसेनासंचारपरिहाराय कृते तीक्ष्णलोहादिशङ्कुनिचिते महागर्ते
नपुंसकलिङ्गः कुकूलशब्दः तुषाग्नौ तु पुल्लिङ्गः&rsquo; इति टीकासर्वस्वकारः ॥
अथवा तल्लिपिः तेषां कुरूणां ललाटलिपिः तथाहि तथैव । हिशब्दोऽवधारणे ।
जगदानन्दनिदानस्यापि वस्तुनो नाशहेतुतया दर्शनं
तत्कर्मानुगुणविधिलिखितललाटलिपिरेखानुसारीति नात्र विस्मयनीयं किंचिदस्तीति
भावः ॥ पक्षे दुकूलं दुकूलपदं प्रादु अविद्यमानो दुः दुवर्णो यस्य तत् अदु
प्रकर्क्षेण अदु प्रादु स्थितं दुवर्णविधुरतया स्थितं कुतः कुवर्णात्
दुवर्णस्थानविहितादिति भावः । ‘न गिरा गिरेति ब्रूयादैरं कृत्वोद्गायेत्&rsquo;
इत्यत्र गिरापदं प्रतिषिध्य विधीयमानमिरापदं यथा गिरापदस्थान एव भवति
तथेहापि दुवर्णं निषिध्य विधीयमानः कुवर्णः तत्स्थान एव भवतीति ध्येयम् ।
अयमर्थः प्रागेवोक्तः । कुकूलतां कुकूलशब्दतां अगमत् । तल्लिपिः
दुकारापनयनपूर्वककुवर्णविन्यासरूपा उक्तविधानुपूर्वीबोधकलिपिः तथाहि
तथाविधा खलु ॥ अक्षरविन्यासभेदेन दुकूलशब्दः कुकूलशब्दोऽभूदिति भावः । अत्र
भगवत्कृपया आविर्भूतं दिव्यदुकूलं सुयोधनादिविषये कुतः कुकूलतामगमदिति
संदेहविषयीकृतस्यार्थस्य तल्लिपितथात्वविमर्शेन प्रतिषेधः ।
श्लेषविरोधाभासपदार्थवृत्तिनिदर्शनाद्युपस्कृतोऽयम् ॥</p>
<p>यथावा&ndash;</p>
<h2 id="भवदयभपरसर-भनवभपरसर-इह-कम-सयदव--अथवऽऽभय-करय-तदसदध-वयकत-परमण-चत--१०५०-">भवदीयाभाप्रसरे भान्वाभाप्रसर इह किमु स्याद्वा । अथवाऽऽभीये कार्ये तदसिद्धं व्याकृतिः प्रमाणं चेत् ॥ १०५० ॥</h2>
<p>हे भगवन्! इह जगति भवदीयानां भवत्संबन्धिनां भागवतानामित्यर्थः । आभायाः
तेजसः प्रसरे भवत्संबन्धितेजःप्रसरे वा सति भानोः आभायाः प्रसरः किमु
स्याद्वा कां गतिं प्राप्नुयाद्वा न विद्म इति भावः । अथवा आभायाः इदं
अभीयं तस्मिन् ‘वृद्धाच्छः&rsquo; इति छप्रत्ययः । भागवततेजस्संबन्धिनि कार्ये
प्रसरणरूपकार्ये तत् आभीयं भानुतेजस्संबन्धि कार्यं प्रसररूपकार्यं असिद्धं
अनिष्पन्नं अविद्यमानप्रायं स्यादित्यनुषज्यते । भागवततेजःप्रसरे
भानुतेजःप्रसरो न मूर्धानमुन्नमयितुं शक्नुयादिति भावः । पक्षे आभीये
‘आभात्&rsquo; इत्यधिकारविहिते कार्ये शब्दनयप्रसिद्धे कार्ये समानाश्रये
कर्तव्ये इति भावः । तत् आभीयं उक्ताधिकारविहितं कार्यं असिद्धं स्यात्
‘असिद्धवदत्राभात्&rsquo; इति सूत्रितत्वात् । अयं भावः&ndash;यथा एधीत्यत्र असधातोः
‘हुझल्भ्यो हेर्धिः&rsquo; इति हेर्धित्वरूपे आभीये कार्ये कर्तव्ये
‘घ्वसोरेद्धावभ्यासलोपश्च&rsquo; इत्यनेन कृतमाभीयं एत्व रूपं कार्यमसिद्धम् ।
यथाच आसीदित्यत्र ‘आडजादीनाम्&rsquo; इत्याभीये आटि कर्तव्ये &lsquo;श्नसोरल्लोपः&rsquo;
इत्यल्लोपोऽसिद्ध इति ॥ समानाश्रयत्वं चैकत्र समानाधिकरणत्वं
भागवतभानुतेजसोरुभयोरप्यत्रैव जगति विद्यमनत्वात् । अन्यत्र
असिद्धत्वाश्रयशास्त्रसंबन्धिनिमित्तसमुदायान्यूनातिरिक्ताश्रयकत्वमिति
ध्येयम् ॥ अत्र भागवताभाप्रसरे भान्वाभाप्रसरः कां गतिं प्राप्नुयाद्वेति
शङ्कितस्यार्थस्य आभीये कार्ये समानाश्रये कर्तव्ये
आभीयकार्यस्यासिद्धवद्भावं शाब्दिकपरिभाषितं
श्लेषभित्तिकाभेदाध्यवसायेनोपजीव्याथवेत्यादिना प्रतिषेधो वर्णितः ॥
प्रमाणालंकारसंकीर्णोऽयम् ॥</p>
<p>यथावा&ndash;</p>
<h2 id="अपचतवभव-रचत-वनत-वमतशच-नथ-बत-भवत--सरववद-कमचतमदमथव-गत-तवय-समऽहमत--१०५१-">अपचितविभवा रचिता विनता विमताश्च नाथ बत भवता । सर्वविदः किमुचितमिदमथवा गीतं त्वया समोऽहमिति ॥ १०५१ ॥</h2>
<p>अपचितः पूजितः विलूनश्च विभवो येषां ते ।
अपपूर्वकाच्चिनोतेरुभयार्थकत्वात् । तथाच रत्नमाला&ndash; &lsquo;स्त्रियामपचितिः
पूजानिष्कृत्योस्संक्षये व्यये&rsquo; इति । अत्रापचितविभवा इत्यादिना
श्लेषावलम्बनेन शङ्क्तितस्य भगवदविमर्शस्य &lsquo;समोऽहं सर्वभूतेषु न मे
द्वेष्योऽस्ति न प्रियः&rsquo; इति तद्वचनमूलकसमत्वपरिचिन्तनेन प्रतिषेधः । अयं
तुल्ययोगिताविशेषप्रमाणालंकारादिभिः परिपोषितः ॥</p>
<p>यथावा&ndash;</p>
<h2 id="परतकलदरशनमपयनकलदशमव-तवय-समनरथम-कमलललमक-तव-कलयस-बत-तऽकषरससवभव-ववम--१०५२-">प्रतिकूलदर्शिनामप्यनुकूलदृशामिव त्वयि समानार्थम्। कमलाललामक त्वं कलयसि बत तेऽक्षरस्स्वभावो वैवम् ॥ १०५२ ॥</h2>
<p>कमला लक्ष्मीः ललामं भूषणं यस्य सः कमलाललामकः । &lsquo;शेषाद्विभाषा’ इति कप् ।
श्रीनिवास इत्यर्थः । तस्य संबुद्धिः हे कमलाललामक! त्वयि विषये
अनुकूलदृशां आनुकूल्यैकरसानां विदुराक्रूरादीनामिव प्रतिकूलदर्शिनां
प्रातिकूल्यैकशीलानां शिशुपालघण्टाकर्णादीनामपि त्वं समानार्थं तुल्यं
पुरुषार्थं कलयसि ददासि । बतेतीदृशवितरणविचारजनिते खेदे विस्मये वा । पक्षे
कमलाललामकेति तस्यैव शब्दस्य संबोधनम् । त्वं अनुलोमं पश्यतामिव प्रतिलोमं
पश्यतामपि तुल्यमेवाभिधेयं प्रकाशयसीत्यर्थः ।
&lsquo;अर्थोऽभिधेयरैवस्तुप्रयोजननिवृत्तिषु&rsquo; इत्यमरः ।
आनुलोम्यप्रातिलोम्ययोरभिन्नवर्णानुपूर्वीकत्वात् कमलाललामकेत्यस्य
तुल्यार्थाभिधायित्वमिति भावः । बतेतीदृशशब्दस्वभावपरिशीलनजनिते हर्षे
विस्मये वा । वाशब्दः अथवेत्यर्थे । ते तव अक्षरः अविनाशी इतरोपायैरचाल्य
इति यावत् । स्वभावः निसर्ग एव । एवं ‘तुल्यो मित्रारिपक्षयोः&rsquo; इति त्वयैव
गीतत्वादिति भावः । पक्षे ते कमलाललामकेति पदस्य तव । अक्षराणां स्वभावः
अक्षरस्वभावः । सकारस्य &lsquo;अनचि च&rsquo; इति द्वित्वम् । वर्णानां स्वरूपं एवं
एवमेव । अनुलोमविलोमपाठयोरानुपूर्व्या एकविधत्वात्तुल्यार्थप्रकाशकत्वं न
विस्मयाधायकमिति भावः । अत्र प्रतिकूलदृशामित्यादिनाऽऽक्षिप्तस्यार्थस्य ते
अक्षरस्वभाव एवमिति प्रतिषेधस्सूचितः । श्लेषतुल्ययोगिताविशेषोपस्कृतोऽयम्
॥</p>
<p>यथावा&ndash;</p>
<h2 id="अप-घनवरशरधरवरष-कथमव-वशषतबधरस--अथव-दशरथननदन-ननवससतव-सवय-महधनव--१०५३-">अपि घनवरशरधारावर्षी कथमिव विशोषिताब्धिरसि । अथवा दशरथनन्दन नन्वासीस्त्वं स्वयं महाधन्वा ॥ १०५३ ॥</h2>
<p>हे दशरथनन्दन! घनवराणां जलदश्रेष्ठानां शरधाराः जलधाराः तासां वर्षं
वृष्टिः तदस्यास्तीति तथोक्तोऽपि । मत्वर्थीय इनिः। पक्षे
अविरळतरविशिखपरंपरावर्षी णिनिः । शोषोऽस्य संजातः शोषितः शुष्कः अब्धिः सरो
यस्मिन् सः । पक्षे शोषं प्रापितः अब्धिस्सागरो येन सः
शुषेर्ण्यन्तात्कर्मणि क्तः । &lsquo;अब्धिर्ना सिन्धौ सरस्यपि’ इति मेदिनी ।
कथमासीः । इदमाश्चर्यम् । यज्जलदजलधारावर्षवतोऽपि शुष्कसरस्त्वमिति भावः ।
अथवा त्वं महांश्चासौ धन्वा च महाधन्वा महामरुप्रदेशः आसीः । नाश्चर्यमिदं
यत्त्वयि जलदजलधारावर्षवत्यपि शुष्कसरस्त्वं तस्य मरुदेशस्वाभाव्यादिति
भावः । महत् धनुः यस्य स तथोक्तः उद्दण्डकोदण्ड इति वस्तुस्थितिः ।
&lsquo;धनुषश्च&rsquo; इति समासान्तोऽनङ् । महत् धन्व यस्येति वा &lsquo;धन्वा तु मरुदेशे ना
क्लीबं चापे स्थलेऽपि च&rsquo; इति मेदिनी । ‘चापमानय सौमित्रे
शरांश्चाशीविषोपमान् । सागरं शोषयिष्यामि&rsquo; इत्याद्युक्तरीत्या
उद्यतोच्चण्डकोदण्डदण्डस्य महावीरधौरेयस्य तव अविरळशरपरंपरावर्षेण
सागरशोषणं न विस्मयावहमिति भावः । अत्र
घनशरादिशब्दप्रतिपाद्यजलदजलसान्द्रबाणादिरूपार्थद्वयश्लेषभित्तिकाभेदाध्यवसायोपजीवनेन
जलदजलधारावर्षवत्त्वेऽपि शुष्कसरस्त्वं कथमित्याशङ्कितस्यार्थस्य
महाधन्वशब्दप्रतिपाद्यमहामरुमहाचापरूपार्थद्वयश्लेषभित्तिकाभेदाध्यवसायावलम्बनजनितमहामरुदेशत्वलक्षणतत्स्वरूपविमर्शनेन
प्रतिषेधः । विभावनाविशेषसंकीर्णोऽयम् ॥</p>
<p>यथावा&ndash;</p>
<h2 id="अवनतव-तव-कथमव-सरभशभशरलतञच-">अवनत्वं तव कथमिव सुरभिशुभश्रीलताञ्चि-</h2>
<h2 id="तसय-हर--यद-व-सकलपलशवरजनशयतऽस-तदह-हतससयत--१०५४-">तस्य हरे । यदि वा सकलपलाशिव्रजनाशयिताऽसि तदिह हेतुस्स्यात् ॥ १०५४ ॥</h2>
<p>हे हरे! सुरभौ वसन्तसमये शुभा श्रीः कुसुमादिसमृद्धिः यासां तथोक्ताः याः
लताः ताभिः अञ्चितस्य युक्तस्य । पक्षे सुरभिः मनोहारिणी शुभा च या श्रीलता
श्रीरस्यास्तीति श्रीलः सिध्मादित्वान्मत्वर्थीयो लच् ‘लक्ष्मीवान्
लक्ष्मणश्श्रीलः इत्यमरः । तस्य भावः श्रीलता तया अञ्चितः तथोक्तस्य
लक्ष्मीविशिष्टतया जगत्पूजितस्येत्यर्थः । तव न वनत्वं अवनत्वं
विपिनत्वाभावः कथमिव । समृद्धलतान्वितत्वे वनत्वस्यावश्यंभावादिति भावः ।
अवतीत्यवनः तस्य भावः जगद्रक्षकत्वमिति तु वस्तुस्थितिः । यदि वा अथवा
सकलाः ये पलाशिनः विटपिनः पलमश्नन्तीति पलाशिनः क्रव्यादाश्च तेषां व्रजस्य
नाशयिता असि तत् पलाशिनाशनं इह तवावनत्वे हेतुः स्यात् ।
सकलतरुनिर्मूलयितृत्वमेव वनत्वाभावे कारणं स्यादिति भावः । पक्षे&ndash;
निखिलनिशिचरनिर्मूलयितृत्वस्यैव जगदवने हेतुत्वमिति भावः । अत्रापि
पूर्वोदाहरण इव श्लेषोपजीवनेनैवाक्षेपनिषेधौ ॥</p>
<hr>
<h2 id="आकषपपरकरनतरम">आक्षेपप्रकारान्तरम्.</h2>
<h2 id="नषध-य-बधतससन-वशष-कचदकषपत--वकषयमणकतवषय-तमकषप-पर-जग-">निषेधो यो बाधितस्सन् विशेषं कंचिदाक्षिपेत् । वक्ष्यमाणोक्तविषयं तमाक्षेपं परे जगुः ॥</h2>
<p>यो निषेधो बाधितस्सन्नर्थान्तरपर्यवसितः कञ्चिद्विशेषमाक्षिपति सः निषेध
इव निषेधः निषेधाभास इति यावत् । तं आक्षेपं इत्यलंकारसर्वस्वकारादय आहुः ।
अतएव ‘निषेधाभासमाक्षेपं बुधाः केचन मन्वते’ इति कुवलयानन्दे लक्षितम् ।
सोऽयं द्विविधः वक्ष्यमाणविषयः उक्तविषयश्चेति । तत्र यदि सामान्यतो
वर्णनमुपक्षिप्य निषेधोऽभिधीयते तदा वक्ष्यमाणविषयः ।
अशक्यवक्तव्यत्वरूपविशेषप्रतीतिफलक उक्तविषय आक्षेपः अयमपि द्विविधः ।
क्वचिद्वस्तुमात्रनिषेधात् क्वचिद्वस्तुकथननिषेधात् । वक्ष्यमाणविषयस्तु
वस्तुकथननिषेधात्मक एव । व्युत्क्रमेणोदाहरणानि ॥</p>
<p>यथा&ndash;</p>
<h2 id="शण-मम-नरवदकथमणमतर-त-नवदयषयम--घणयऽनघरत-तवय-भणतवय-नम-नथ-कवऽसत--१०५५-">शृणु मम निर्वेदकथामणुमात्रीं ते निवेदयिष्यामि । घृणयाऽनाघ्राते त्वयि भणितव्यं नाम नाथ किंवाऽस्ति ॥ १०५५ ॥</h2>
<p>अत्र भगवन्तं प्रति कस्यचिन्निर्विण्णस्य वचने शृणु मम निर्वेदकथामिति
सामान्यत उपक्रम्य भणितव्यं नाम नाथ किंवाऽस्तीति
निषेधात्यन्तिकखेदोद्वेल्लनत्वेन दुर्वचतया अशक्यवक्तव्यताप्रतीतिफलको
वक्ष्यमाणविषयोऽसावाक्षेपः वस्तुकथननिषेधात्मकः ॥</p>
<h2 id="दव-इव-भव-इह-खदय-मग-इव-मगपतनगगरवदयतवन--अलमलमनय-कथयऽपयनदरणमवकनमगर--१०५६-">दव इव भव इह खिद्ये मृग इव मृगपतिनगाग्रविद्युत्वन् । अलमलमनया कथयाऽप्यनादराणामवाकिनामग्रे ॥ १०५६ ॥</h2>
<p>वाचाऽप्यादरमकुर्वाणानामग्रे स्वदैन्यकथनं निष्प्रयोजनं त्वमप्यवाक्यनादर
इति हि श्रुत इति भावः । अत्र ‘सर्वमिदमभ्यात्तोऽवाक्यनादरः’ इति
शाण्डिल्यविद्याश्रुतिरनुसन्धेया । &lsquo;अनादरः
अवाप्तसमस्तकामत्वेनादर्तव्याभावादादररहितः । अत एव अवाकी
परिपूर्णैश्वर्यत्वाद्ब्रह्मादिस्तम्बपर्यन्तं निखिलं जगत्तृणीकृत्य
जोषमासीनः&rsquo; इति श्रुतेरर्थः । वाको वचनं वचेर्घञि ‘चजोः कुघिण्ण्यतोः’ इति
कुत्वम् । सोऽस्य नास्तीत्यवाकी । अत्र भगवन्तं प्रति कस्यचिदार्तस्योक्तौ
दव इव भव इह मृग इव खिद्ये इत्येकदेशमुक्त्वा अलमलमिति
वक्तव्यशेषनिषेधात्तत्कथनस्य वैयर्थ्यं त्वत्स्वभावत एव सुव्यक्तमिति
विशेषाभिव्यक्तेरुक्तविषयोऽयमाक्षेपः वस्तुकथननिषेधात्मकः । एवंचाक्षेपे
इष्टोऽर्थः तस्य च निषेधः निषेधस्यानुपपद्यमानत्वादसत्यत्वं
विशेषप्रतिपादनं चेति चतुष्टयमुपयुज्यते । तेन न निषेधविधिः । न वा
विहितनिषेधः । किंतु निषेधेन विधेराक्षेपः ।
निषेधस्यासत्यत्वाद्विधिपर्यवसानमित्याहुः ॥</p>
<p>क्वचिदुच्यमानस्यैव निषेधो दृश्यत इति काव्यदर्पणकारः । तदेदमुदाहरणम्&ndash;</p>
<h2 id="पहत-नयकतवय-वकतवय-तवय-नयकतर-न-यकतम--रकषसतवमव-दननक-पररथनयत-तददमदसयम--१०५७-">पाहीति नियोक्तव्ये वक्तव्यं त्वयि नियोक्तरि न युक्तम् । रक्षेस्त्वमेव दीनान्किं प्रार्थनयेति तदिदमौदास्यम् ॥ १०५७ ॥</h2>
<h2 id="ततकर-यदचछस-तव-मञचम-कथ-भवनतमत-धरतयम--रकषननप-जगदखल-कसमनम-नवसतयधकषप--१०५८-">तत्कुरु यदिच्छसि त्वं मुञ्चामि कथं भवन्तमिति धौर्त्यम् । रक्षन्नपि जगदखिलं कस्मान्मां नावसीत्यधिक्षेपः ॥ १०५८ ॥</h2>
<h2 id="जरदभ-एव-ह-मततऽपयसतपरषठसतवतयपलमभ--इत-दषवचरजड-क-न-बरमसतवगरत-भमन--१०५९-">जरदिभ एव हि मत्तोऽप्यासीत्प्रेष्ठस्तवेत्युपालम्भः । इति दोषविचारजडाः किं नु ब्रूमस्तवाग्रतो भूमन् ॥ १०५९ ॥</h2>
<p>हे भूमन्निति भगवतस्संबोधनम् ॥ इदं विशेषकं</p>
<p>द्वाभ्यां युग्ममिति प्रोक्तं त्रिभिश्श्लोकेर्विशेषकम् ।<br>
कालापकं चतुर्भिस्स्यात्तदूर्ध्वं कुळकं स्मृतम् ॥</p>
<p>इति लक्षणात् । अत्र पाहीत्यादेरुच्यमानस्यैव नियोक्तरि त्वयि न
युक्तमित्यादिना निषेधस्सर्वधाSपि त्वय्यर्पितभरा मुग्धतरा वयं त्वया
नोपेक्षितुमर्हा इति विशेषमाक्षिपति ॥</p>
<p>उक्तविषयो वस्तुनिषेधात्मक अक्षेपो यथा&ndash;</p>
<h2 id="सरवजञह-न-कवससरवसहततवमस-क-मयऽऽवदयम--दन-वऽदन-व-सथन-वदधत-भवदश-करणम--१०६०-">सर्वज्ञाहं न कविस्सर्वसुहृत्त्वमसि किं मयाऽऽवेद्यम् । दीने वाऽदीने वा स्थाने विदधति भवादृशाः करुणाम् ॥ १०६० ॥</h2>
<p>सर्वज्ञेति भगवतस्सम्बोधनम् ॥ अत्र स्तोतरि कवौ नाहं कविरिति
निषेधोऽनुपपद्यमानः अतिशयात्युक्त्यादिपूर्वकासंभावितार्थवर्णनपरिहारेण
तथ्यवादित्वे विश्राम्यन् सर्वसुहृदा सर्वज्ञेन त्वया दीनोऽयं जनो
नोपेक्षणीय इति सामान्यमुखेन विशेषमाक्षिपति । अत्र कविरूपवस्तुनिषेधः ॥</p>
<p>यथावा&ndash;</p>
<h2 id="नन-न-मनषऽसवननद-य-गणसतव-न-वनदत--सतय-स-च-न-मनषय-यऽतयनत-तरहर-सदऽऽननदत--१०६१-">नूनं न मानुषोऽसावानन्दं यो गुणैस्तव न विन्देत् । सत्यं स च न मनुष्यो योऽत्यन्तं तैर्हरे सदाऽऽनन्देत् ॥ १०६१ ॥</h2>
<p>अत्र भगवद्गुणैरनानन्दितरि तैरानन्दितरि च मानुषे न मानुष इति
निषेधोऽनुपपद्यमानस्तयोः क्रमेण पिशाचदेवतुल्यतारूपविशेषमाक्षिपति ॥</p>
<p>यथावा&ndash;</p>
<h2 id="न-वदम-चट-शर-तव-दसन-नण-परनधरगण--मणसधगरगत-वधलकषम-दशरञजनरथमददत--१०६२-">न वदामि चाटु शौरे तव दासानां नृणां पुरन्ध्रिगणाः । मणिसौधाग्रगता विधुलक्ष्म दृशोरञ्जनार्थमाददते ॥ १०६२ ॥</h2>
<p>अत्र स्तोतुः कवेर्वचने प्रथमचरणे चाटुवादित्वनिषेधो बाधितो
मृषावादित्वनिषेधात्मना पर्यवस्यन्नवशिष्टचरणत्रितयगतस्यार्थस्य
सत्यत्वरूपं विशेषं व्यनक्ति । सत्यत्वं चास्य कविप्रौढोक्तिसिद्धम् । ‘चटु
चाटु प्रिये वाक्ये&rsquo; इति तत्वबोधिन्यामव्ययेषु पाठात् चाटु इत्येतदव्ययम् ।
क्लीबं वा । ‘अस्त्री चाटुश्चटुः’ इति कोशात् ।</p>
<p>यथावा&ndash;</p>
<h2 id="गवनद-ननदननदन-सनदर-न-तव-समतसह-दरषटम--पशयनत-सवर-तससव-रनत-य-वनदयस-वहत--१०६३-">गोविन्द नन्दनन्दन सुन्दर न त्वां समुत्सहे द्रष्टुम् । पश्यन्तु स्वैरं तास्स्वै रन्ता या विनोदयसि विहृतैः ॥ १०६३ ॥</h2>
<p>ताः ललनाः स्वां स्वैरं यथेप्सितं पश्यन्तु । चतुर्थचरणे स्वैः रन्ता याः
इति छेदः । रन्ता विलासी त्वं याः ललनाः स्वैः निजैः विहृतैः विहारैः भावे
क्तः विनोदयसि ताः पश्यन्त्वित्यन्वयः । अत्र भगवन्तं नन्दनन्दनं
पश्यन्त्याः कस्याश्चिद्गोपमहिळाया उक्तौ आत्मनि
तद्धर्शनोत्साहनिषेधोऽनुपपद्यमानस्सन् नायिकान्तरेष्विव मय्यननुरक्तोऽसि
किं विधेयमिति दैन्यं द्योतयति ॥</p>
<h2 id="नषधभसवदवधयभसऽपयकषप-इषयत-">निषेधाभासवद्विध्याभासोऽप्याक्षेप इष्यते ।</h2>
<p>तुल्यन्यायतया असत्येन विधिना निषेधस्याक्षेपे अपरोऽप्याक्षेप इत्यर्थः ।
अत्र अनिष्टोऽर्थः तस्य विधिः तस्याप्याभासत्वं अर्थगतविशेषप्रतिपादनं चेति
चतुष्टयमुपयुज्यत इत्याहुः ॥</p>
<p>यथा&ndash;</p>
<h2 id="दवतसतपथमपगतमव-म-चदपकषस-बढम--भयऽपयपथगमन-शरयस-यजयस-कथमत-बभम--१०६-४-">दैवात्सत्पथमुपगतमेवं मां चेदुपेक्षसे बाढम् । भूयोऽप्यपथगमेनं श्रेयसि योजयसि कथमिति बिभेमि ॥ १०६ ४ ॥</h2>
<p>इदानीं यादृच्छिकादिसुकृतवशात्सन्मार्गसमीपगतं मां त्वमुपक्षसे चेत् बाढं
तथैवोपेक्षस्वेत्यर्थः ।बाढमित्यङ्गीकारेऽव्ययम् । अत्र च
कस्यचिद्भगवद्भक्तस्य परमपुरुषं प्रत्युपेक्षाप्रार्थनं
विधीयमानमनुपपद्यमानं तद्विध्याभासतया निषेधमेवावगमयति । उपेक्षस्वेति
विधिर्व्यक्तः । मोपेक्षिष्ठा इति निषेधस्तु भूयोऽपि
कर्मवशादपथप्रवृत्तमेनं मामुचिते श्रेयसि प्रवर्तयितुं तव महान्
प्रयासस्स्यादिति भयप्रदर्शनेन तिरोहितः । अत एव</p>
<p>&ldquo;आक्षेपोऽन्यो विधौ व्यक्ते प्रतिषेधे तिरोहिते&rdquo; ।</p>
<p>इति कुवलयानन्दकारैरयं प्रकारो लक्षितः ॥</p>
<p>इत्यलङ्कारमणिहारे आक्षेपसरश्चतुस्त्रिंशः ॥</p>
<hr>
<ol>
<li>
<ol>
<li>34end##</li>
</ol>
</li>
</ol>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/kAvyam/shAstram/alankAraH/alankAra-maNihAraH/2/09_AxepAlaMkAraH_34/">09 आक्षेपालंकारः (३४) </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: 09 आक्षेपालंकारः (३४)</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/kAvyam/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 May 10 07:39:20 UTC. (<a href="http://google.com/search?q=07%3a39%3a20%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
