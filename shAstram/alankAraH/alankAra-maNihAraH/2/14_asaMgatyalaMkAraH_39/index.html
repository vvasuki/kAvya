<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>काव्ये विश्वासटिप्पन्यः  | 14 असंगत्यलंकारः (३९)</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/" rel="alternate" type="application/rss+xml" title="काव्ये विश्वासटिप्पन्यः" />
    <link href="/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/" rel="feed" type="application/rss+xml" title="काव्ये विश्वासटिप्पन्यः" />

    <meta property="og:title" content="14 असंगत्यलंकारः (३९)" />
<meta property="og:description" content="३९-अथासंगतिसरः    भिन्नाधिकरणत्वं यद्विरुद्धं हेतुकार्ययोः । वर्ण्यते तमलंकारं प्राज्ञाः प्राहुरसंगतिम् ॥ विरुद्धत्वेनापाततो भासमानं हेतुकार्ययोर्वैयधिकरण्यमसंगतिर्नामालंकारः ॥
यावत्कटाक्षधारा भावत्की प्रसरणोन्मुखाकारा । तावत्तापा नमतां श्रीवत्साङ्क स्वयं लयमयन्ते ॥ अत्र कटाक्षधाराप्रसरणौन्मुख्यलक्षणहेतोः तापलयरूपकार्यस्य च वैयधिकरण्ये अतिप्रसङ्गवारणाय विरुद्धेत्यादि । इह च विभिन्नदेशस्थितस्यैव तस्य कार्यप्रयोजकतया विरोधानवकाशः ॥ यथा&ndash;
पवनाशनगिरिनायक नवजलदस्तव जहार रुचिविभवम् । जगतां निर्वर्णयतां भवता बत निगळितानि नयनानि ॥ ११४५ ॥ अत्र निगळितानीत्यत्राभेदाध्यवसायलक्षणेनातिशयेन स्तेयरूपापराधहेतुकनिगळबन्धनतयाऽवस्थिते निश्चलीकरणे विषय्यंशमुपादाय तंप्रति समानाधिकरणतया प्रतीतस्य स्तेयरूपस्य हेतोर्वैयधिकरण्यज्ञानात्पुरःप्रस्फुरन्विरोधो विषयांशविमर्शोत्तरं तं प्रति रुचिहरणाभिव्यज्यमानसुषमातिशयस्य भावनोपनीतस्य हेतुतायाः प्रतिसंधानान्निवर्तत इत्यभेदाध्यवसायोऽनुप्राणयिता विरोधश्चोत्कर्षयिता ॥ इयं शुद्धा ॥" />
<meta property="og:type" content="article" />
<meta property="og:url" content="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/" />

<meta itemprop="name" content="14 असंगत्यलंकारः (३९)">
<meta itemprop="description" content="३९-अथासंगतिसरः    भिन्नाधिकरणत्वं यद्विरुद्धं हेतुकार्ययोः । वर्ण्यते तमलंकारं प्राज्ञाः प्राहुरसंगतिम् ॥ विरुद्धत्वेनापाततो भासमानं हेतुकार्ययोर्वैयधिकरण्यमसंगतिर्नामालंकारः ॥
यावत्कटाक्षधारा भावत्की प्रसरणोन्मुखाकारा । तावत्तापा नमतां श्रीवत्साङ्क स्वयं लयमयन्ते ॥ अत्र कटाक्षधाराप्रसरणौन्मुख्यलक्षणहेतोः तापलयरूपकार्यस्य च वैयधिकरण्ये अतिप्रसङ्गवारणाय विरुद्धेत्यादि । इह च विभिन्नदेशस्थितस्यैव तस्य कार्यप्रयोजकतया विरोधानवकाशः ॥ यथा&ndash;
पवनाशनगिरिनायक नवजलदस्तव जहार रुचिविभवम् । जगतां निर्वर्णयतां भवता बत निगळितानि नयनानि ॥ ११४५ ॥ अत्र निगळितानीत्यत्राभेदाध्यवसायलक्षणेनातिशयेन स्तेयरूपापराधहेतुकनिगळबन्धनतयाऽवस्थिते निश्चलीकरणे विषय्यंशमुपादाय तंप्रति समानाधिकरणतया प्रतीतस्य स्तेयरूपस्य हेतोर्वैयधिकरण्यज्ञानात्पुरःप्रस्फुरन्विरोधो विषयांशविमर्शोत्तरं तं प्रति रुचिहरणाभिव्यज्यमानसुषमातिशयस्य भावनोपनीतस्य हेतुतायाः प्रतिसंधानान्निवर्तत इत्यभेदाध्यवसायोऽनुप्राणयिता विरोधश्चोत्कर्षयिता ॥ इयं शुद्धा ॥">

<meta itemprop="wordCount" content="1964">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="14 असंगत्यलंकारः (३९)"/>
<meta name="twitter:description" content="३९-अथासंगतिसरः    भिन्नाधिकरणत्वं यद्विरुद्धं हेतुकार्ययोः । वर्ण्यते तमलंकारं प्राज्ञाः प्राहुरसंगतिम् ॥ विरुद्धत्वेनापाततो भासमानं हेतुकार्ययोर्वैयधिकरण्यमसंगतिर्नामालंकारः ॥
यावत्कटाक्षधारा भावत्की प्रसरणोन्मुखाकारा । तावत्तापा नमतां श्रीवत्साङ्क स्वयं लयमयन्ते ॥ अत्र कटाक्षधाराप्रसरणौन्मुख्यलक्षणहेतोः तापलयरूपकार्यस्य च वैयधिकरण्ये अतिप्रसङ्गवारणाय विरुद्धेत्यादि । इह च विभिन्नदेशस्थितस्यैव तस्य कार्यप्रयोजकतया विरोधानवकाशः ॥ यथा&ndash;
पवनाशनगिरिनायक नवजलदस्तव जहार रुचिविभवम् । जगतां निर्वर्णयतां भवता बत निगळितानि नयनानि ॥ ११४५ ॥ अत्र निगळितानीत्यत्राभेदाध्यवसायलक्षणेनातिशयेन स्तेयरूपापराधहेतुकनिगळबन्धनतयाऽवस्थिते निश्चलीकरणे विषय्यंशमुपादाय तंप्रति समानाधिकरणतया प्रतीतस्य स्तेयरूपस्य हेतोर्वैयधिकरण्यज्ञानात्पुरःप्रस्फुरन्विरोधो विषयांशविमर्शोत्तरं तं प्रति रुचिहरणाभिव्यज्यमानसुषमातिशयस्य भावनोपनीतस्य हेतुतायाः प्रतिसंधानान्निवर्तत इत्यभेदाध्यवसायोऽनुप्राणयिता विरोधश्चोत्कर्षयिता ॥ इयं शुद्धा ॥"/>

      
    

    <script src="/kAvyam/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/kAvyam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/kAvyam\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vvasuki\/kAvyam\/edit\/content\/\u0022,\u0022mainSections\u0022:[\u0022tika\u0022],\u0022mainsections\u0022:[\u0022tika\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022kAvya_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022kAvya_sidebar\u0022:{\u0022contents\u0022:[{\u0022contents\u0022:[{\u0022url\u0022:\u0022recdir:\/\/shAstram\/\u0022}],\u0022title\u0022:\u0022शास्त्रम्\u0022},{\u0022contents\u0022:[{\u0022url\u0022:\u0022recdir:\/\/TIkA\/\u0022}],\u0022title\u0022:\u0022टीकाः\u0022},{\u0022contents\u0022:[{\u0022url\u0022:\u0022recdir:\/\/sviiyam\/\u0022}],\u0022title\u0022:\u0022स्वोपज्ञम्\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/saMskAra\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022Blog\u0022,\u0022url\u0022:\u0022\/assets\/blog\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vvasuki.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    let autocompletePageUrl = "\/kAvyam\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/kAvyam\/shAstram\/alankAraH\/alankAra-maNihAraH\/2\/14_asaMgatyalaMkAraH_39\/".replace(basePath, "/");
    pageVars.pageParams = {};
    pageVars.pageSource = "shAstram\/alankAraH\/alankAra-maNihAraH\/2\/14_asaMgatyalaMkAraH_39.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/kAvyam/webpack_dist/main-bundle.js"></script>
    <script src="/kAvyam/webpack_dist/transliteration-bundle.js"></script>
    <script src="/kAvyam/non_webpack_js/disqus.js"></script>
    <script src="/kAvyam/webpack_dist/ui_lib-bundle.js"></script>
    <link rel="stylesheet" href="/kAvyam/css/fonts.css">
    <link rel="stylesheet" href="/kAvyam/css/@fortawesome/fontawesome-free/css/solid.min.css">
    

    <link rel="stylesheet" href="/kAvyam/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/" />
    <link rel="alternate" hreflang="sa-Deva" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/kAvyam/" class="btn col border">
            <i class="fas fa-gopuram ">काव्ये विश्वासटिप्पन्यः <br/> 14 असंगत्यलंकारः (३९)</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <form action="/kAvyam/search">
            <input id="titleSearchInputBox" placeholder="शीर्षिकान्विष्यताम्" name="s"><i class="btn fas fa-search "></i>
          </form>
          <a href="/kAvyam/custom_site_search/"  class="btn btn-default">Full search</a>
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iast">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
        </div>
        <div class="row col  d-flex justify-content-center">
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
        <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="14 असंगत्यलंकारः (३९)">14 असंगत्यलंकारः (३९)</h1>
    
    <a id="editLink" class="btn btn-primary"  href="https://github.com/vvasuki/kAvyam/edit/content/shAstram/alankAraH/alankAra-maNihAraH/2/14_asaMgatyalaMkAraH_39.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <h2 id="३९-अथसगतसर">३९-अथासंगतिसरः</h2>
<hr>
<h2 id="heading"></h2>
<h2 id="heading-1"></h2>
<h2 id="भननधकरणतव-यदवरदध-हतकरयय--वरणयत-तमलकर-परजञ-परहरसगतम-">भिन्नाधिकरणत्वं यद्विरुद्धं हेतुकार्ययोः । वर्ण्यते तमलंकारं प्राज्ञाः प्राहुरसंगतिम् ॥</h2>
<p>विरुद्धत्वेनापाततो भासमानं हेतुकार्ययोर्वैयधिकरण्यमसंगतिर्नामालंकारः ॥</p>
<h2 id="यवतकटकषधर-भवतक-परसरणनमखकर--तवततप-नमत-शरवतसङक-सवय-लयमयनत-">यावत्कटाक्षधारा भावत्की प्रसरणोन्मुखाकारा । तावत्तापा नमतां श्रीवत्साङ्क स्वयं लयमयन्ते ॥</h2>
<p>अत्र कटाक्षधाराप्रसरणौन्मुख्यलक्षणहेतोः तापलयरूपकार्यस्य च वैयधिकरण्ये
अतिप्रसङ्गवारणाय विरुद्धेत्यादि । इह च विभिन्नदेशस्थितस्यैव तस्य
कार्यप्रयोजकतया विरोधानवकाशः ॥ यथा&ndash;</p>
<h2 id="पवनशनगरनयक-नवजलदसतव-जहर-रचवभवम--जगत-नरवरणयत-भवत-बत-नगळतन-नयनन--११४५-">पवनाशनगिरिनायक नवजलदस्तव जहार रुचिविभवम् । जगतां निर्वर्णयतां भवता बत निगळितानि नयनानि ॥ ११४५ ॥</h2>
<p>अत्र निगळितानीत्यत्राभेदाध्यवसायलक्षणेनातिशयेन
स्तेयरूपापराधहेतुकनिगळबन्धनतयाऽवस्थिते निश्चलीकरणे विषय्यंशमुपादाय
तंप्रति समानाधिकरणतया प्रतीतस्य स्तेयरूपस्य
हेतोर्वैयधिकरण्यज्ञानात्पुरःप्रस्फुरन्विरोधो विषयांशविमर्शोत्तरं तं
प्रति रुचिहरणाभिव्यज्यमानसुषमातिशयस्य भावनोपनीतस्य हेतुतायाः
प्रतिसंधानान्निवर्तत इत्यभेदाध्यवसायोऽनुप्राणयिता विरोधश्चोत्कर्षयिता ॥
इयं शुद्धा ॥</p>
<p>यथावा&ndash;</p>
<h2 id="सपत-हररमषणतसवतनतरयशरयमकणठतपरसरम--मनदसमतममब-तववनदत-बत-मरदन-सतनदवदवम--११४६-">स्पीतां हरेरमुष्णात्स्वातन्त्र्यश्रियमकुण्ठितप्रसराम् । मन्दस्मितमम्ब तवाविन्दत बत मर्दनं स्तनद्वंद्वम् ॥ ११४६ ॥</h2>
<p>अत्र मर्दनमित्यत्राभेदाध्यवसाननिबन्धनेनातिशयेन
मोषणनिमित्तकमर्दनरूपतयाऽवस्थिते निष्पीडनरूपे विषये विषय्यंशमुपादाय
तंप्रति सामानाधिकरण्येन प्रसिद्धस्य कारणस्य मोषणरूपस्य
वैयधिकरण्यज्ञानात्पुरतस्स्फूर्तिमान्विरोधो विषयांशविचारादनन्तरं तंप्रति
स्वातन्त्र्यश्रीमोषणाभिव्यक्तस्य कामपारवश्यस्य कारणतायाः
प्रतिसंधानान्निवर्तत
इत्यत्राप्यभेदाध्यवसायविरोधयोरनुप्राणकत्वोत्कर्षकत्वे प्राग्वदेव । इयमपि
शुद्धा ॥</p>
<p>यथावा&ndash;</p>
<h2 id="मगध-मखसषम-तव-मकरसय-शरयमचचरतसकलम--शदध-शशङकबमब-कलङकममबह-बत-वधरवदध--११४७-">मुग्धा मुखसुषमा तव मुकुरस्य श्रियमचूचुरत्सकलाम् । शुद्धे शशाङ्कबिम्बे कलङ्कमम्बेह बत विधिर्विदधे ॥ ११४७ ॥</h2>
<p>शुद्धे ‘योऽर्थे शुचिर्हि स शुचिः’ इत्युक्तरीत्या स्तैन्यदोषविधुरतया
निरपराधे । अन्यत्र शुभ्रे । कलङ्कं चौर्यापवादं लक्ष्म च
‘कलङ्कोऽङ्कापवादयोः&rsquo; इत्यमरः । अत्र कलङ्कं विदधे
इत्यत्राभेदाध्यवसायलक्षणातिशयेन चौर्यहेतुकापवादारोपरूपतामापन्ने
लाञ्छनविधाने विषय्यंशमुपालम्ब्य तंप्रति सामानाधिकरण्येन विदितस्य
हेतोश्चौर्यरूपस्य वैयधिकरण्यज्ञानात्पुरः प्रतीयमानो विरोधो
विषयांशविमर्शोत्तरं तंप्रति मुकुरश्रीचौर्याभिव्यक्तलावण्यविशेषस्य
हेतुतायाः प्रतिसंधानान्निवर्तत इत्यभेदाध्यवसायानुप्राणितत्वं
विरोधोत्कर्षितत्वं च पूर्ववदेव । श्लेषोपबृंहितेयम् ॥</p>
<p>यथावा&ndash;</p>
<h2 id="कमल-वलचनशर-कमलनव-वयमष-तव-वमल--इनदरबत-परतप-कर-तजववरदधन-तवजन--११४८-">कमले विलोचनश्रीः कमलेनैव व्यमोषि तव विमला । इन्दोर्बत प्रतीपा कारा तेजोविवर्द्धनी त्वजनि ॥ ११४८ ॥</h2>
<p>तुशब्दो भिन्नक्रमः । प्रतीपा प्रतिकूला । स्वतेजोऽसहिष्णुना कमलेन
कृतेऽपराधे स्वस्य दण्डप्राप्तेरसंभावितत्वादिति भावः । कारा तु
अपराधियोग्यो बन्धनालयवासस्तु इन्दोः तेजोविवर्धनी तेजसः छेदयित्री अजनि ।
बतेति खेदे । पक्षे प्रतीपा प्रतिलोमवर्णा कारा राकेत्यर्थः । तेजोविवर्धनी
कलाभिवृद्धिदायिनी अजनीत्यर्थः । राकायां तस्य पूर्णत्वादिति भावः ।
अत्रापि कार्यकारणयोः कारावासमोषणयोर्वैयधिकरण्यम् । अन्यत्सर्वं पूर्ववत्
॥</p>
<p>यथावा&ndash;</p>
<h2 id="वशदयत-जगदखल-दशदश-जगदश-वदशवदश-तथ--यशस-तव-धवमन-शशपद-हनत-भशमखदयनत--११४९-">विशदयितुं जगदखिलं दिशिदिशि जगदीश विदिशिविदिशि तथा । यशसि तव धावमाने शशिपादा हन्त भृशमखिद्यन्त ॥ ११४९ ॥</h2>
<p>अत्रापि पादखेदधावनयोः कार्यकारणयोर्विरुद्धं वैयधिकरण्यं वर्णितम् ।
शशिनः पादाः चरणाः अखिद्यन्तेति विरोधः । परिहारस्तु किरणाः
स्वकरणीयस्याखिलजगद्वैशद्यस्य यशसैव कृततया स्वनैष्फल्यचिन्तनेन
दैन्यमलभन्तेति । इयमपि श्लेषोपबृंहिता प्राग्वदेव ॥</p>
<p>यथावा&ndash;</p>
<h2 id="कचरपमचलयगल-वचचल-हद-वरजनदवदनय--चततहरद-वललत-दततदशसततर-ननदतनयसय--११५०-">कुचरूपमचलयुगलं विचचाल हृदि व्रजेन्दुवदनायाः । चित्तह्रदो विलुलितो दत्तदृशस्तत्र नन्दतनयस्य ॥ ११५० ॥</h2>
<p>अत्रापि कार्यकारणयोर्विलोडनाचलचलनयोर्विरुद्धा भिन्नाधिरणकता द्रष्टव्या
। रूपकोपस्कृतत्वं विशेषः ॥ यथावा&ndash;</p>
<h2 id="वरणसमधकषननरयणचकरमतयगनतरकम--आपदरऽरललनसतपटप-दशसत-वसफटम--११५१-">वाराणसीमधाक्षीन्नारायणचक्रमतियुगान्तार्कम् । आपेदिरेऽरिललनास्तापाटोपं दिशस्तु विस्फोटम् ॥ ११५१ ॥</h2>
<p>अत्र दाहस्य कारणस्य तापविस्फोटयोश्च कार्ययोस्सामानाधिकरण्येन
हेतुहेतुमद्भावशालिनोस्तद्विपरीतं भिन्नाधिकरणत्वं निबद्धम् । विस्फोटो
नामाग्निदाहादिजन्यो बुद्बुदाकारस्त्वग्विकारविशेषः पिटकापरनामा ।
‘विस्फोटः पिटकं त्रिषु&rsquo; इत्यमरः । अन्यत्र विस्फोटः विदलनं ‘विदलः स्फुटनं
भिदा&rsquo; इत्यमरः ‘स्फुटिर् विशरणे&rsquo; इति धातुः । पूर्वोदाहरणेषु कारणमेकं
कार्यं चैकं, अत्र तु कारणमेकं द्वे कार्ये ते अपि भिन्नाधिकरणे इति विशेषः
॥</p>
<p>यथावा&ndash;</p>
<h2 id="जय-करषत-रघवर-शरवळ-नयपतदशरवळयम--सममरछदवषफर-ककभ-नषफलत-वचतरमदम--११५२-">ज्यां कर्षति रघुवीरे शरावळी न्यपतदाशरावळ्याम् । सममूर्छद्विष्फारः ककुभो निष्फालिता विचित्रमिदम् ॥ ११५२ ॥</h2>
<p>सममूर्छत् अमुह्यत् । उच्छ्रितोऽभूदिति वस्तुस्थितिः । &lsquo;मुर्छा
मोहसमुच्छ्राययोः&rsquo; इति धातोस्संपूर्वकाल्लङ् । ‘सम्मूर्छनमभिव्याप्तौ
संमूर्छामोहयोरपि&rsquo; इति विश्वः । निष्फालिताः विशीर्णाः कृताः ‘फल विशरणे&rsquo;
ण्यन्तादस्मात्कर्मणि क्तः । यद्वा निष्फालो विशरणं ।
निष्पूर्वकात्फलेर्घञ् । स आसां संजात इति निष्फालिताः । निष्फालवत्यः कृता
इति वा । निष्फालवच्छब्दाण्णाविष्ठवद्भावे ‘विन्मतोः’ इति मतुपो लुक् ।
अत्र शरावळीनिपतनस्य कारणस्य मूर्छानिष्फलनयोः कार्ययोश्च वैयधिकरण्यम् ।
पूर्वोदाहरणवदत्रापि कारणमेकं कार्ये द्वे इति ध्येयम् ॥</p>
<p>यथावा&ndash;</p>
<h2 id="शरतयञचलपरशलनमसनमरवय-उपसन-त-हर-बणन-मकषसत-परणन-हनत-वरवरगसय--११५३-">श्रुत्यञ्चलपरिशीलनमासीन्मौर्व्या उपासनं तु हरेः। बाणानां मोक्षस्तु प्राणानां हन्त वैरिवर्गस्य ॥ ११५३ ॥</h2>
<p>हरेरिति आसीदिति च सर्वत्र संबध्यते । हरेः मौर्व्याः श्रुत्यञ्चलपरिशीलनं
वेदान्तविमर्शः कर्णान्तस्पर्शश्च । आसीत् । उपासनं निदिध्यासनं, पक्षे
प्रयोगः । तत्तु हरेः बाणानामासीत् । मोक्षः संसारबन्धमुक्तिः
शरीरत्यागश्च, स तु वैरिवर्गस्य प्राणानां आसीत् । अत्र
श्रुत्यञ्चलपरिशीलनरूपकारणस्य उपासनरूपकार्यस्य च एवं उपासनरूपकारणस्य
मोक्षरूपकार्यस्य च वैयधिकरण्यम्। अत्र कारणे द्वे कार्ये च द्वे ।
मालारूपता एकावळीरूपता चात्र ध्वन्यत इति विशेषः ॥</p>
<p>यथावा&ndash;</p>
<h2 id="करषणमवनदत-जय-फल-कलमबषवल-चकन-तव--तदबभज-रपवरगससहतय-तव-बभव-बत-भगवन--११५४-">कर्षणमविन्दत ज्या फलं कलम्बेष्वलं चकान तव । तद्बुभुजे रिपुवर्गस्सौहित्यं तव बभूव बत भगवन् ॥ ११५४ ॥</h2>
<p>हे भगवन्! तव ज्या मौर्वी । भूरित्यपि गम्यते । कर्षणं लाङ्गलविलेखनं
आकर्षणं च अविन्दत । कलम्बेषु बाणेषु फलं सस्यं धान्यबीजं वा । पक्षे
आयसमग्रिमशल्यमित्यर्थः ।</p>
<p>फलमिष्वग्रे सस्ये फलके जातीफले धने फाले ।<br>
भोगे बीजे लाभे हेतूत्पन्ने फली तु फलिनी स्यात् ॥</p>
<p>इति रत्नमाला । चकान दिदीपे ‘कन दीप्तौ&rsquo; लिट् । तत् फलं रिपुवर्गः बुभुजे
अभ्यवजह्रे । अन्यत्र त्वत्प्रयुक्तबाणाग्रमनुबभूव । तद्विद्धोऽभवदिति
यावत् । सौहित्यं भोजनजनिता तृप्तिस्तु । पक्षे शत्रुहननप्रयुक्ता तुष्टिः
तव बभूव । अत्र कर्षणफलयोः भोजनतृप्त्योश्च वैयधिकरण्यम् । इयं
श्लेषोपस्कृता वक्ष्यमाणैकावळीसंकीर्णा मालारूपा चेति द्रष्टव्यम् ॥</p>
<p>अस्यां च विभावनायामिव कार्यांशेऽतिशयोक्त्यनुप्राणनमावश्यकं, अन्यथा
विरोधो दुष्परिहारस्स्यात् इत्यलंकारसर्वस्वकारादीनां मतम् । तच्चोदाहृतेषु
पद्येषु व्यभिचारादसंगतम् । न हि &lsquo;आपेदिरेऽरिललनास्तापाटोपं&rsquo;
इत्यादावरिललनातापाटोपाद्यवाप्त्यंशे अतिशयोक्तिरस्ति, किंतु
श्लेषभित्तिकाभेदाध्यवसानमात्रम् । तस्मात् येनकेनापि प्रकारेण
कार्याभेदाध्यवसानमावश्यकमिति तु संगतम् । यद्यपि ‘श्रुत्यश्चलपरिशीलनम्&rsquo;
इत्यादौ कारणांशेऽपि श्लेषादिना अभेदाध्यवसानं संभवति । तथाऽपि नासौ तदंशे
नियतः । ‘वाराणसीमधाक्षीत्&rsquo; इत्यादौ दाहाद्यंशे तदभावात् । ‘सा बाला
वयमप्रगल्भमनसस्सा स्त्री वयं कातरास्सा पीनोन्नतिमत्पयोधरभरं धत्ते सखेदा
वयम्&rsquo; इति प्राचीनोदाहरणपद्ये बालात्वस्त्रीत्वाद्यंशे
तल्लेशस्याप्यसंभवात् ॥</p>
<p>क्वचिदसंगतिसमाधानेन चारुतातिशयो दृश्यत इति कुवलयानन्दकाराः ॥ तत्र यथा&ndash;</p>
<h2 id="हरससवरस-नहतशशररमय-शरहदयमदलसत--तदतमयदरयमद-मदय-न-कसय-व-भवदनय--११५५-">हारस्स्वोरसि निहितश्श्रीरमया शौरिहृदयमुदलासीत् । तादात्म्यौदार्यमिदं मोदाय न कस्य वा भवेदनयोः ॥ ११५५ ॥</h2>
<p>उदलासीत् प्रकाशते स्म । हृष्यति स्मेति परिहारः । अनयोः श्रीश्रीशयोः
तादात्म्यौदार्यं&ndash;</p>
<p>अन्योन्येनाविनाभावादन्योन्येन समन्वयात् ।<br>
तादात्म्यं विद्धि संबन्धं मम नाथस्य चोभयोः ॥</p>
<p>इति लक्ष्मीतन्त्रोक्ततादात्म्यमहत्त्वं कस्य मोदाय भवेदिति योजना । अत्र
हारनिधानं लक्ष्मीवक्षसि, उल्लासस्तु शौरिहृदयस्येति
हेतुकार्ययोर्वैयधिकरण्यं निबद्धम् । तत्समाधानाय भगवतो लक्ष्मीतादात्म्यं
भगवच्छास्त्रप्रतिपादितमुपन्यस्तम् । तादात्म्यं चात्र लोकप्रसिद्धमभेदरूपं
उदाहृतशास्त्रसिद्धाविनाभावरूपं च श्लेषेणाभिन्नतयाऽध्यवसितमिति ध्येयम् ।
तथाचात्रामुखेप्रतीताऽप्यसंगतिस्समाधानप्रतिपादनेनाभासीभवतीति
विरोधवदसंगत्याभासोऽपि विच्छित्तिविशेषशालितया अलंकारो भवतीति द्रष्टव्यम्
॥</p>
<p>नन्विह कार्यकारणवैयधिकरण्यप्रयुक्तो विरोधाभास इति विरोधालंकार एवं किं न
स्यादिति चेच्छ्रूयताम्&ndash; एषा हि विरोधबोधिनी, न तु विरोध एव । तथाहि&ndash;
असंगतौ कार्यकारणयोर्द्वयोर्भिन्नाधिकरणत्वप्रयुक्तो विरोधप्रतिभासः ।
विरोधस्तु जात्यादेर्जात्यादिना सह एकाधिकरण एव प्रथमतो विरोधप्रतिभासः । न
चैवं सति किमिति विरोधलक्षणे तथाऽनुक्तमिति शङ्क्यम् । तत्रैकाधिकरण
इत्यनुक्तावपि तथैव पर्यवसानात् । ततश्चासंगतेर्विरोधोपजीव्यत्वेन
विरोधापवादकतया अपवादभूतासंगतिविषयपरिहारेणैव विरोधसामान्यविषयतया
उत्सर्गभूतस्य विरोधस्य व्यवस्थितिः । तथाच विरोधालंकारे
ह्येकस्मिन्नधिकरणे द्वयोस्संबन्धाद्विरोधभानं असंगतौ त्वधिकरणद्वय इति
तस्मादस्य वैलक्षण्यमिति प्राञ्चः ॥ नव्यास्तु&ndash; व्यधिकरणत्वेन
प्रसिद्धयोस्समानाधिकरणत्वेनोपनिबन्धने विरोधालंकारः । समानाधिकरणत्वेन
प्रसिद्धयोर्द्वयोर्वैयधिकरण्येनोपनिबन्धने असंगतिः ।
प्रागुक्तासंगतिलक्षणे हेतुकार्ययोरिति च समानाधिकरणमात्रोपलक्षणम् । तेन&ndash;</p>
<p>नेत्रं निरञ्जनं तस्याश्शून्यास्तु वयमद्भुतम् ।</p>
<p>इत्यत्र निरञ्जनत्वशून्यत्वयोरुत्पाद्योत्पादकभावलक्षणसंबन्धानन्तर्भावेन
शुद्धसमानाधिकरणत्वेन प्रसिद्धयोरप्यसंगतिस्संगच्छते । यथाश्रुते तु सा न
स्यात् । तथाच स्फुट एव विरोधालंकारादसंगतेर्भेद इति वदन्ति ॥</p>
<hr>
<h2 id="दवतयसगत">द्वितीयासंगतिः</h2>
<h2 id="करयमनयतर-यततसय-ततऽनयतर-करयऽप-स-">कार्यमन्यत्र यत्तस्य ततोऽन्यत्र क्रियाऽपि सा ॥</h2>
<p>एकस्मिन्नधिकरणे कर्तव्यस्य वस्तुनस्तद्भिन्नाधिकरणे करणमप्यसंगतिरलंकार
इत्यर्थः ॥</p>
<p>यथा&ndash;</p>
<h2 id="गरसत-पर-हरणय-परसभ-नहर-परतपहवयभज--ततसतभरवयदरवयत-ततसदतन-वयलपयत-च-बनदम--११५६-">ग्रसता पुरा हिरण्यं प्रसभं नृहरेः प्रतापहव्यभुजा । तत्सुतभीर्व्यद्राव्यत तत्सुदतीनां व्यलाप्यत च बृन्दम् ॥ ११५६ ॥</h2>
<p>हिरण्यं सुवर्णं, नामैकदेशग्रहणाद्धिरण्यकशिपुं च । व्यद्राव्यत द्रवीकृता
। पक्षे अधाव्यत । द्रवतेर्ण्यन्तात्कर्मणि यक् । ‘द्रुतं शीघ्रविलीनयोः&rsquo;
इति हेमचन्द्रः । व्यलाप्यत द्रवीकृतं । विपूर्वकात् ‘ली द्रवीकरणे&rsquo; इति
धातोर्ण्यन्तात्कर्माणि यकि लङ् । &lsquo;विभाषा लीयतेः&rsquo; इत्येज्विषये आत्वे
‘अर्तिह्री’ इत्यादिना पुगागमः । पक्षे पर्यदेव्यत । ‘विलापः परिदेवनम्&rsquo;
इत्यमरः । विपूर्वकाल्लपतेर्ण्यन्तात्कर्मणि यकि लङ् । अत्र
हिरण्यरूपेऽधिकरणे अग्निकर्तव्यस्य विद्रावणस्य विलापनस्य च तद्भिन्ने
प्रह्लादत्रासरूपे हिरण्यकशिपुसुदतीबृन्दरूपे चाधिकरणे करणं वर्णितम् ।
श्लेषभित्तिकाभेदाध्यवसायोत्तम्भितेयम् ॥</p>
<p>यथावा&ndash;</p>
<h2 id="सत-कटकषलकषमसस-त-सधष-समसतपरषरथन--वयतनसतवमरषट-वशववभ-तदतरष-ससपषटम--११५७-">सूते कटाक्षलक्ष्मीस्सा ते साधुषु समस्तपुरुषार्थान् । व्यातानस्त्विमरिष्टं विश्वविभो तदितरेषु सुस्पष्टम् ॥ ११५७ ॥</h2>
<p>अरिष्टं सूतिकागृहं अशुभं च ‘अरिष्टमशुभे ताम्रे लशुने सूतिकागृहे’ इति
रत्नमाला । तदितरेषु असाधुषु । अत्र कटाक्ष
लक्ष्मीकर्तृकपुरुषार्थप्रसवाधिकरणेषु साधुषु
कर्तव्यस्यारिष्टकरणस्यासाधुषु करणम् । श्लेषसमासोक्त्युपबृंहितेयम् ॥</p>
<p>यथावा&ndash;</p>
<h2 id="तमस-मलमस-य-भयसयगस-त-वतनवनत--सततववत-दममधक-स-तव-वदधस-तव-नयऽनयदक--११५८-">तमसा मलीमसा ये भूयांस्यागांसि ते वितन्वन्ति । सत्त्ववतां दममधिकं स त्वं विदधासि तव नयोऽन्यादृक् ॥ ११५८ ॥</h2>
<p>चतुर्थपादे सः त्वं इति च्छेदः । दमं दण्डं दान्तिं च ‘दमो दण्डे
चेन्द्रियनिग्रहे&rsquo; इति रत्नमाला । अत्राप्यपराधिषु कर्तव्यस्य
दमस्यानपराधिषु करणं निबद्धम् । श्लेषव्याजस्तुतिसंकीर्णेयम् ॥ यथावा&ndash;</p>
<h2 id="नन-नथ-भवतनषठ-भगवननयत-चकरषण-कवन--करयत-कममदददवषनषठपरमपदवद-चतरम--११५९-">ननु नाथ भवतिनिष्ठां भगवन्नियतं चिकीर्षुणा कविना । क्रियते काममदादिद्विषिनिष्ठापरमपदविदा चित्रम् ॥ ११५९ ॥</h2>
<p>ननु नाथ! भगवन्! परमं श्रेष्ठं यत्पदं शब्दशास्त्रं तद्वेत्तीति तथोक्तेन
। पक्षे परमं पदं पदनीयं परब्रह्मस्वरूपं तद्विदा । अनेन ‘तस्यैवात्मा
पदवित्&rsquo; इति श्रुतिः प्रत्यभिज्ञाप्यते । कविना विदुषा भवतिनिष्ठां भवतिः
भूधातुः श्तिपा निर्देशोऽयं, इक्श्तिपौ धातुनिर्देशे’ इति स्मरणात् ।
तस्मात् निष्ठां क्तं क्तवतुं वा प्रत्ययं &ldquo;क्तक्तवतू निष्ठा&rdquo;
इत्यनुशासनात् । अन्यत्र भवति त्वयि निष्ठां नैष्ठिकतां
त्वदैकान्त्यमित्यर्थः । चिकीर्षता सता कामं पर्याप्तं यथास्यात्तथा ।
अदादिद्विषिनिष्ठेति समस्तं पदम् । अदादिः &lsquo;अद भक्षणे’ इत्युक्तो धातुः
आदिः यस्य तथाभूते आदादिके इत्यर्थः । द्विषिः ‘द्विष अप्रीतौ’ इत्युक्तो
धातुः । इका निर्देशोऽयं । तस्मिन् निष्ठा क्तः क्तवतुर्वा प्रत्ययः ।
अन्यत्र काममदादिद्विषीति समस्तं पदम् । कामो मदश्च आदिर्यस्य तस्मिन्
द्विषि वैरिवर्गे जात्यभिप्रायकमेकवचनम् । निष्ठा नैष्ठिकता क्रियते इति
चित्रम् । कामस्य मदनस्य मदं हर्षं दर्पं वा, आदिशब्देन
कुतूहलादिर्गृह्यते, तं द्वेष्टीति तथोक्ते पशुपतौ निष्ठा क्रियत
इत्यप्यर्थ उपस्क्रियते । काममदादिवैरिवर्गे निष्ठा नाशः क्रियत इति
परिहारः । कामादिवैरिवर्गावधीरणमन्तरा भगवन्निष्ठा दुस्साधेति भावः ।
&lsquo;निष्ठा निष्पत्तिनाशान्ताः&rsquo; इत्यमरः । अत्रान्यत्र करणीयाया निष्ठाया
अन्यत्र कृतिरुपवर्णिता ।वैलक्षण्यं तु पूर्वेभ्यस्स्पष्टमव ॥ यथावा&ndash;</p>
<h2 id="बरह-सवय-मरधन-दशरह-नधतसरव-परव-तवम--रपजनमरधनबरह-वयदधशचतरयमदभत-भवत--११६०-">बर्हं स्वीये मूर्धनि दाशार्ह निधित्सुरेव पूर्वं त्वम् । रिपुजनमूर्धनिबर्हं व्यदधाश्चातुर्यमद्भुतं भवतः ॥ ११६० ॥</h2>
<p>हे दाशार्ह भगयन्! स्वीये मूर्धनि शीर्षे बर्हं पिञ्छं निधित्सुः
निधातुमिच्छुः रिपुजनानां मूर्धनि बर्हं पिञ्छं व्यदधा इति विरोधः।
रिपुजनमूर्ध्नां निबर्हं निबर्हणं हिंसनं व्यदधा इति परिहरः । &lsquo;बर्ह
हिंसायाम्&rsquo; इति धातोर्निपूर्वकाद्घञ् । &lsquo;प्रमापणं निबर्हणम्&rsquo; इत्यमरः ।
अत्रान्यत्र न्यसनीयस्य बर्हस्यान्यत्र न्यसनं वर्णितम् ।
श्लेषोत्तम्भितव्याजस्तुतिसंकीर्णेयमिति विशेषः ॥</p>
<p>यथावा&ndash;</p>
<h2 id="शरतजनधमन-सतत-धनमतवल-ततसत-भवत--अभयतधमनधन-मधव-समतन-सततमतवलम--११६१-">श्रितजनधामनि सततं धनमतिवेलं तितांसता भवता । अभियातिधामनिधनं माधव समतानि सततमतिवेलम् ॥ ११६१ ॥</h2>
<p>श्रितजनानां धामनि गृहे धनं वित्तं तितांसता तनितुमिच्छता ।
तनोतेस्सन्नन्ताच्छता । भवता अभियातीनां रिपूणां धामनि गृहे धनं वित्तं
समतानि व्यस्तारीति विरोधः । अभियातीनां धाम्नां वेश्मनां तेजसां
प्रभावानां वा निधनं नाश इति परिहारः ॥</p>
<p>यथावा&ndash;</p>
<h2 id="सततमसरवयह-सपदपरव-सथत-वधतससतव-">संततमसुरव्यूहे संपदपूर्वां स्थितिं विधित्सुस्त्व-</h2>
<h2 id="म--तमसरण-वयह-तमरसवलचन-वयधशचतरम--११६२-">म् । तामसुराणां व्यूहे तामरसविलोचन व्यधाश्चित्रम् ॥ ११६२ ॥</h2>
<p>संपदा श्रिया अपूर्वां आश्चर्यावहां स्थितिं मर्यादां । पक्षे
समित्याकारकपदं पूर्वं यस्यास्तां स्थितिं संस्थितिं निधनमित्यर्थः ।
शब्दार्थयोस्तादात्म्यवैभवं न प्रस्मर्तव्यम् । अनयोरप्युदाहरणयोरन्यत्र
करणीयस्यान्यत्र करणं द्रष्टव्यम् ॥</p>
<hr>
<h2 id="ततयसगत">तृतीयासंगतिः</h2>
<h2 id="करतमनयतपरवततसय-तदवरदधकरय-च-स-">कर्तुमन्यत्प्रवुत्तस्य तद्विरुद्धक्रिया च स ॥</h2>
<p>अन्यत्कार्यं कर्तुं प्रवृत्तस्य तद्विरुद्धकार्यकरणमसंगतेस्तृतीयः
प्रकारः ॥</p>
<p>यथा&ndash;</p>
<h2 id="वनतमम-वधतसरजनत-भवयततम-रमनथ--वदधसयनततममत-वपल-वतनत-वसमयमद-न--११६३-">विनतामिमां विधित्सुर्जनतां भुव्युत्तमां रमानाथ । विदधास्यनुत्तमामिति विपुलं वितनोति विस्मयमिदं नः ॥ ११६३ ॥</h2>
<p>अनुत्तमां निहीनां पक्षे अविद्यमाना उत्तमा यस्यास्सा इति पञ्चमीबिहुवीहिः
। सर्वोत्तमामित्यर्थः । &lsquo;क्लीबे प्रधानं प्रमुख प्रवेकानुत्तमोत्तमाः’
इत्यमरः । यद्वा अनुत्ता अनिरस्ता मा लक्ष्मीर्यस्यास्तां केनापि
कदाऽप्यनपनोद्यसंपदमित्यर्थः । नुत्तेत्यत्र नुदेः क्तः &lsquo;नुदविद&rsquo; इत्यादिना
निष्ठानत्वस्य विकल्पेन विधा नान्न ‘रदाभ्यां निष्ठातो नः’ इति नत्वं
‘नुत्तनुन्नास्तनिष्ठ्यूतविद्धक्षिप्तेरितास्समाः&rsquo; इत्यमरः । अत्र
विनतजनतामुत्तमां चिकीर्षता भगवता सा अनुत्तमैव कृतेत्यन्यत्कर्तुं
प्रवृत्तस्य तद्विरुद्धकार्यकरणं निबद्धमिति लक्षणसंगतिः ।
श्लेषदत्तहस्तेयम् ॥</p>
<p>यथावा&ndash;</p>
<h2 id="महकलत-परथयनमहकलत-धनष-शर-तवम--कळनद-मदयस-कळनदभदनऽनषकतऽप--११६४-">माहाकुलतां प्रथयन्माहाकुलतां धुनोषि शौरे! त्वम् । काळिन्दीं मोदयसे काळिन्दीभेदनेऽनुषक्तोऽपि ॥ ११६४ ॥</h2>
<p>महाकुलस्यापत्यं पुमान् माहाकुलः &lsquo;तस्यापत्यम्&rsquo; इत्यर्थे &lsquo;महाकुलादञ्खञौ&rsquo;
इत्यञ् । ‘माहाकुलकुलीनार्यसभ्यसज्जनसाधवः&rsquo; इत्यमरः । तस्य भावः माहाकुलता
तां उत्तमकुलप्रसूततां सज्जनतामित्यर्थः । प्रथयन् &lsquo;लक्षणहेत्वोः&rsquo; इति शता
। हेतुरिह फलं प्रथयितुमित्यर्थः । माहाकुलतां कुलीनतां धुनोषीति विरोधः
माहानां गवां ‘उस्रा माहा च शृङ्गिणी&rsquo; इत्यमरः । आकुलता व्यग्रतां धुनोषीति
परिहारः । काळिन्द्याः यमुनायाः भेदने भिदायां भिदेर्भावे ल्युट्,
अनुषक्तोऽपि काळिन्दीं यमुनां मोदयसे इति विरोधः । काळिन्दीभेदने बलभद्रे ।
भिदेः कर्तरि नन्द्यादित्वाल्युः अनुषक्तोऽपि काळिन्दीं तन्नाम्नीं
दिव्यमहिषीं मोदयसे इति परिहारः । अत्र माहाकुलताप्रख्यापनकाळिन्दीभेदनयोः
प्रवृत्तस्य माहाकुलताधूननकाळिन्दीमोदनलक्षणविरुद्धकार्यकरणं
श्लेषोत्तम्भितं निबद्धम् ॥</p>
<p>यथावा&ndash;</p>
<h2 id="पणयजनन-सतरत-परषततम-भव-कतवत-">पुण्यजनान् संत्रातुं पुरुषोत्तम! भुवि कृतावता-</h2>
<h2 id="रऽप--पणयजनन-धवसयस-परचरतर-तवतदतचतरम--११६५-">रोऽपि । पुण्यजनान् ध्वंसयसे पुराचरित्रं तवैतदतिचित्रम् ॥ ११६५ ॥</h2>
<p>पुण्यजनान् धार्मिकान् संत्रातुं पुण्यजनान् ध्वंसयसे इति विरोधः ।
यातुधानानिति परिहारः । अत्र &lsquo;परित्राणाय साधूनाम्&rsquo; इति गीतोऽर्थोऽनुसंहितः
। अत्र पुण्यजनसंत्राणप्रवृत्तस्य तद्ध्वंसनरूपविरुद्धकार्यकरणं श्लेषतो
निबद्धम् ॥</p>
<p>यथावा&ndash;</p>
<h2 id="दवषत-वशशषयषरजवनमहरजगरशखरभसवन--दरतमपसरसस-यदमननदधथदभतमतऽप-क-जगत--११६६-">द्विषतां विशुशोषयिषुर्जीवनमहिराजगिरीशिखरभास्वन्! । द्रुतमप्सरस्सु यदिमान्निदधाथाद्भुतमितोऽपि किं जगति ॥ ११६६ ॥</h2>
<p>जीवनं प्राणनं सलिलं च । अप्सरस्सु स्वर्वेश्यासु अपां सरस्सु च । अत्र
द्विषतां जीवनशोषणे प्रवृत्तस्य जलसरस्सु निधानरूपं
विरुद्धकार्यमुपवर्णितम् । इयमपि श्लेषसंकीर्णैव ॥</p>
<p>यथावा&ndash;</p>
<h2 id="मधरय-परचकटयषरकषवककलऽखलशवरवरभ--परथयन-बहमखकरत-तमव-तनयस-बत-वयतन--११६७-">माधुर्यं प्रचिकटयिषुरिक्ष्वाकुकुलेऽखिलेश्वराविरभूः । प्रथयन् बहुमुखकीर्तिं तामेव तनीयसीं बत व्यतनोः ॥ ११६७ ॥</h2>
<p>माधुर्यं मधुररसवत्त्वं प्रचिकटयिषुस्सन् इक्ष्वाकुकुले कटुतुम्बीनिवहे
आविरभूरिति विरोधः सर्वलोकप्रियत्वं प्रकटयितुमिच्छुस्तदनुगुणे
इक्ष्वाकुमहाराजान्ववाये आविरासीरिति परिहारः । &lsquo;स्वादुप्रियौ तु मधुरौ&rsquo;
इत्यमरः । ‘इक्ष्वाकुः कटुतुम्ब्यां स्त्री सूर्यवंश्यनृपे पुमान्’ इति
मेदिनी । बहुमुखकीर्तिं विश्वतोमुखं यशः तामेव बहुमुखकीर्तिमेवेति विरोधः ।
दशाननयश एवेति परिहृतिः ॥</p>
<p>यथावा&ndash;</p>
<h2 id="रवणनकरणननन-लङकमवभषण-चकरषसतवम--सवभषणमतनरह-फणगरनदर-कसलनदरतव--११६८-">रावणनिकारणान्ननु लङ्कामविभीषणां चिकीर्षुस्त्वम् । सविभीषणामतानीरहो फणिगिरीन्द्र! कोसलेन्द्रत्वे ॥ ११६८ ॥</h2>
<p>निकारणात् निबर्हणात् ‘प्रमापणं निबर्हणं निकारणम्&rsquo; इत्यमरः ॥</p>
<p>यथावा&ndash;</p>
<h2 id="वशवमतरललस-वधतमचछनमहहव-परवम--वशवमतरनरस-वयतनरतनपरभव-दशरथ-">विश्वामित्रोल्लासं विधातुमिच्छन्महाहवे पूर्वम् । विश्वामित्रनिरासं व्यतनोरतनुप्रभाव दाशरथे! ॥</h2>
<p>महाहवे महत्यध्वरे सङ्गरे च &lsquo;आहवौ यागसङ्गरौ&rsquo; इति रत्नमाला । विश्वस्य
मित्रं विश्वामित्रः कुशिकनन्दनः । ‘मित्रेचर्षौ&rsquo; इति विश्वशब्दस्य दीर्घः
। तस्य उल्लासं विधातुमिच्छन् विश्वामित्रनिरासं व्यतनोरिति विरोधः ।
विश्वेषाममित्राणां निरसनमिति परिहारः ॥</p>
<p>यथावा&ndash;</p>
<h2 id="भषमदरणकषवडकल-पथसतबल-समधतसन--कषणशगळतदनमतनरतमतरमबजनयन-तवम--११७०-">भीष्मद्रोणक्ष्वेडाकुलं पृथासुतबलं समाधित्सन् । कृष्णाशुगाळितोदनमतनोरतिमात्रमब्जनयन! त्वम् ॥ ११७० ॥</h2>
<p>हे अब्जनयन! भीष्माः भयानकाः ये द्रोणाः वृश्चिकाः तेषां क्ष्वेडः गरळं
तेन । पक्षे भीष्मद्रोणयोः क्ष्वेडाः सिंहनादाः ताभिः आकुलं ‘भीषणे त्रिषु
भीष्मस्स्याद्रुद्रगाङ्गेययोस्तु ना । द्रोणः कृपीपतौ काके
भेकवृश्चिकयोस्तु ना । क्ष्वेडा वंशशलाकायां सिंहनादेऽपिच स्त्रियाम् ।
क्ष्वेडो ना पुंसि गरळे&rsquo; इति च रत्नमाला । पृथासुतानां बलं समाधित्सन्
औषधमस्त्रादिना अभयदानादिना च तत्प्रतीकारं विधित्सन् । कृष्णाः नीलवर्णाः
आशुगाः शीघ्रगामिनः ये अळयो वृश्चिकविशेषाः ‘अळिद्रोणौ तु वृश्चिके&rsquo;
इत्यमरः । पक्षे कृष्णस्य अर्जुनस्य आशुगानां बाणानां आळिः पङ्क्तिः
तत्तोदनं तत्करणकव्यथनं अतनोः । अत्र वृश्चिकक्ष्वेडाकुलतासमाधित्सोः
तद्विरुद्धकृष्णवृश्चिककरणकव्यथनमुपवर्णितम् ॥</p>
<p>यथावा&ndash;</p>
<h2 id="कलष-जगत-हरत-जलजकषण-दवयरपमतदध--ललनन-वरजजनष-कलषयस-बतमनव-हदयन--११७१-">कलुषं जगतां हर्तुं जलजेक्षण! दिव्यरूपमेतदधाः । ललनानां व्रजजनुषां कलुषयसि बतामुनैव हृदयानि ॥ ११७१ ॥</h2>
<p>कलुषं वृजिनम् । अमुनैव दिव्यरूपेणैव कलुषयसि वृजिनवन्ति करोषि ।
कामाविलनि करोषीति वस्तुस्थितिः । ‘कलुषं क्लीबेंऽहस्याविले त्रिषु&rsquo; इति
रत्नमाला ॥</p>
<p>यथावा&ndash;</p>
<h2 id="शकलयत-लकन-सकलमरषट-तववतरऽयम--अमनव-समधयस-रमश-तषमरषटमत-चतरम--११७२-">शकलयितुं लोकानां सकलमरिष्टं तवावतारोऽयम् । अमुनैव समेधयसे रमेश! तेषामरिष्टमिति चित्रम् ॥ ११७२ ॥</h2>
<p>अरिष्टं अशुभं । शकलयितुं ध्वंसयितुं । अमुनैव अवतारेणैव । तेषां लोकानां
अरिष्टं शुभं ‘अरिष्टे तु शुभाशुभे&rsquo; इत्यमरः । अनयोरपि
पद्ययोरुक्तदिशैवासंगतिस्संगमयितव्या ॥</p>
<p>इदमन्तिममसंगतिप्रकारद्वयं दीक्षीतोपज्ञमेव&ndash;</p>
<p>अन्यत्र करणीयस्य ततोऽन्यत्र कृतिश्च सा ।<br>
अन्यत्कर्तुं प्रवृत्तस्य तद्विरुद्धकृतिस्तथा ॥<br>
अपारिजातां वसुधां चिकीर्षन् द्यां तथाऽकृथाः ।<br>
गोत्रोद्धारप्रवृत्तोऽपि गोत्रोद्भेदं पुराऽकरोः ॥</p>
<p>इति तैरेव लक्षणयोर्लक्ष्ययोश्च कुवलयानन्दे संदर्शितत्वात् ॥</p>
<p>अत्र केचित्&ndash; ‘अन्यत्र करणीयस्येत्याद्यसंगतिप्रकारद्वयान्तरकथनमयुक्तं,
अपारिजातामित्यत्र पारिजातराहित्यचिकीर्षया कारणभूतया सह पारिजातराहित्यस्य
कार्यस्य विरुद्धवैयधिकरण्योपनिन्धनात् ‘विरुद्धं भिन्नदेशत्वं
कार्यहेत्वोरसंगतिः&rsquo; इति प्राथमिकासंगतितो वैलक्षण्यानुपपत्तेः ।
आलम्बनाख्यविषयतासंबन्धेन चिकीर्षायास्सामानाधिकरण्येन कार्यमात्रं
प्रतिहेतुत्वस्य प्रसिद्धेः । एवं ‘गोत्रोद्धारप्रवृत्तोऽपि’
इत्याद्युदाहरणे ‘विरुद्धात्कार्यसंपत्तिर्दृष्टा काचिद्विभावना’
इत्युक्तविभावनाप्रकारेणैव गतार्थत्वादसंगतिभेदान्तरकल्पनाऽनुचिता&rsquo;
इत्याहुः ॥</p>
<p>अत्र वदन्ति ‘अपारिजाताम्’ इत्यस्य न प्राथमिकासंगतावन्तर्भावः । न हि
‘विषं जलधरैः पीतं मूर्छिताः पथिकाङ्गनाः&rsquo; इत्यादाविव
कार्यकारणवैयधिकरण्यप्रयुक्तोऽत्र विच्छित्तिविशेषः, येन
प्राथमिकासंगतावेवेयमन्तर्भाव्येत । किंतु अन्यत्र करणीयस्य समानकर्तृकस्य
कार्यस्यान्यत्र करणप्रयुक्त एव ॥</p>
<p>एवं &lsquo;गोत्रोद्धारप्रवृत्तोऽपि’ इत्यस्य
विरुद्धात्कार्यसंपत्तिरूपविभावनायां नान्तर्भावः । न ह्यत्र
&lsquo;शीतांशुकिरणास्तन्वीं हन्त सन्तापयन्ति ताम्&rsquo; इत्यादाविव
निवर्त्यनिवर्तकभावविरोधश्चमत्कारी, येनोक्तविभावनाविशेषेऽन्तर्भावश्शक्येत
वक्तुम् । अपितु अन्यत्कर्तुं प्रवृत्तस्य तद्विरुद्धकृतिरूप इति
सहृदयहृदयमेवात्र प्रमाणमिति । विस्तरस्त्वन्यत्र ।
तस्मादुपदर्शितमसंगतिप्रकारद्वयान्तरमवश्यमेष्टव्यमित्यलं बहुना ॥</p>
<p>एवं ‘अन्यत्र स्थितस्यान्यत्रोपलम्भेऽप्यसंगतिर्दृश्यते, इति
काव्यदर्पणकारः । तदेदमुदाहरणम्&ndash;</p>
<h2 id="शरतशरस-वचनवनत-परतकलमप-दवदव-धमनत--वयलधशलधरमलवशचरयमपनवनत-तवम--११७३-">श्रुतिशिरसि विचिन्वन्तः प्रतिकलमपि देवदेव! धीमन्तः । व्यालाधीशेलाधरमौलावाश्चर्यमाप्नुवन्ति त्वाम् ॥ ११७३ ॥</h2>
<p>इत्यलंकारमणिहारे असंगतिसर एकोनत्रिंशः.</p>
<hr>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/kAvyam/shAstram/alankAraH/alankAra-maNihAraH/2/14_asaMgatyalaMkAraH_39/">14 असंगत्यलंकारः (३९) </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: 14 असंगत्यलंकारः (३९)</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/kAvyam/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 May 9 12:57:56 UTC. (<a href="http://google.com/search?q=12%3a57%3a56%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
