<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;संयमः on काव्ये विश्वासटिप्पन्यः</title>
    <link>https://vvasuki.github.io/kAvyam/sviiyam/padyam/saMyamaH/</link>
    <description>Recent content in &#43;संयमः on काव्ये विश्वासटिप्पन्यः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/kAvyam/sviiyam/padyam/saMyamaH/index.xml" rel="self" type="application/rss+xml" />
    
    
    <item>
      <title>अभिमन्युः</title>
      <link>https://vvasuki.github.io/kAvyam/sviiyam/padyam/saMyamaH/abhimanyuH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/abhimanyuH/</guid>
      <description>दिनम् - Nov 14 2013
छन्दः - अनुष्टुभ्

दत्तो गर्भो, स्वजीवश्च
वीरस्वर्गं नु यापितः।
तेन धन्योऽभिमन्युस्सः
धर्मकामार्थसाधने॥
ऋणमुक्तस् सुविख्यातस्
सक्रियश्चैव धैर्यवान्।
धीमान् स भिन्नशास्त्रेषु
सर्वस्मै ननु रोचते?
भीष्मे धर्मज्ञतायाः किम्
प्रयोगेऽधर्ममर्षणे?
पाण्डौ शून्यप्रसूतेः किम्
त्यक्तराज्यो न कीर्तितः॥</description>
    </item>
    
    <item>
      <title>अलौकिकानुभवान्न साधुता</title>
      <link>https://vvasuki.github.io/kAvyam/sviiyam/padyam/saMyamaH/alaukikAnubhava-sAdhutA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/alaukikAnubhava-sAdhutA/</guid>
      <description>दिनम् - Nov 14 2013 छन्दः - अनुष्टुभ्

प्राणायामेषु बन्धेषु
ह्यासनेषु तथैव च।
निपुणस्त्वं नु जानीयाः
सुलभं‌ शक्तिचालनम्॥
शक्तिः कुण्डलिनीजाता
पूजयापि नु साधिता।
तन्त्रमन्त्रैस् सुसाध्या सा
रावणेनापि साधिता॥
अहङ्कारो न नश्येत
यस्य कस्यापि धीमतः।
मरून्मत्तो महामत्तो
मुहम्मदोऽत्र गृह्यताम्॥</description>
    </item>
    
    <item>
      <title>ऋतम्भरः</title>
      <link>https://vvasuki.github.io/kAvyam/sviiyam/padyam/saMyamaH/Rtam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/Rtam/</guid>
      <description>कालः - २०१५
ब्रह्मजालगतसूत्रता हि या
सूर्यचन्द्रपवनेषु सा त्वयि।
प्रेरितास् स्युरथ भावनास् ततो
धर्मकामविषया ऋतम्भर॥
(रथोद्धता)

ईश्वरस्य हृदयस्य कम्पनम्
मन्यतामृतमतीवशान्तिदम्।
तन्मृदङ्गमनुनृत्यतो भवेद्
लास्यताण्डवविधिज्ञतोत्तमा॥

धर्मे तिष्ठेत् तथा वाङ् मे
वसिष्ठे ऽरुन्धतिर् यथा।
अधर्मे स्यात् तथा सीता
दशग्रीवेऽभवद् यथा ॥

चलनाद् वलनान् नृत्यं गानं
क्वणनाद् वचनात् काव्यं यस्याः।
लीले संस्कारेणाक्ता त्वं
व्याप्तास्थेयास्सर्वस्वे मे॥

सूर्य एष खलु जागृतोऽधुना
स्वप्नलोकमधुना प्रयाति सः।
पक्षपूर्तिरधुनेति वा सदा
विस्मयोऽस्ति ऋतुचक्षुषाम् मुदे॥</description>
    </item>
    
    <item>
      <title>कविगर्वकुलिशम्</title>
      <link>https://vvasuki.github.io/kAvyam/sviiyam/padyam/saMyamaH/kavigarvaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/kavigarvaH/</guid>
      <description>मार्गशीर्षः २०१७ अनाचारं सदाचारम् अधर्मं धर्ममुत्तमम्।
आत्मानञ्च ऋषिं कुर्वन् कवे! धिमन्! नमो नमः॥
(सत्कविपक्षेऽपि कुकविपक्षेऽप्य् अन्वेति।)
वयम् परभृता गाने नास्त्यस्माकं समः क्वचित्।
इति गर्वेण नावज्ञा युक्ता परभृतान् ननु॥
[परभृतः = कोकः, परभृत् = काकः]
अनाचारं सदाचारम् अधर्मं धर्ममुत्तमम्।
आत्मानञ्च ऋषिं कुर्वन् कवे! धिमन्! नमो नमः॥
(सत्कविपक्षेऽपि कुकविपक्षेऽप्य् अन्वेति।)</description>
    </item>
    
    <item>
      <title>क्रोधः</title>
      <link>https://vvasuki.github.io/kAvyam/sviiyam/padyam/saMyamaH/krodhaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/krodhaH/</guid>
      <description>२०१६
न क्रोधयन्त्रितोऽहं स्यां
कोधस् स्यान् मन्नियन्त्रणे।
होमाग्निः परिधौ बद्धः
शोभते न तथा ऽन्यथा॥

अनग्नेर् न हि पाकस् स्यात्
न दैव्याहुतयस् तथा।
एवमैकान्तिकाक्रोधः
कथं शोभेत सज्जने॥</description>
    </item>
    
    <item>
      <title>चमत्कारः</title>
      <link>https://vvasuki.github.io/kAvyam/sviiyam/padyam/saMyamaH/chamatkAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/chamatkAraH/</guid>
      <description>कालः - २०१४ डिसेम्बरमासः
छन्दः - अनुष्टुभ्
तृप्तिदायकभक्ष्याशे मुखे चमत्कृतिर् यथा।
चमत्-चमत्-कृतिस् स्यान् मे रसिकस्य पुनर्पुनः॥
रसानन्दो भवेन्नूनं ब्रह्मानन्दसहोदरः।
लोकोत्तरं विरक्तं मां तुष्टं पुष्टं करोत्ययम्॥</description>
    </item>
    
    <item>
      <title>जीवनाक्षरमाला</title>
      <link>https://vvasuki.github.io/kAvyam/sviiyam/padyam/saMyamaH/jIvanAxaramAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/jIvanAxaramAlA/</guid>
      <description>अकारः सर्वभूतानाम्
भकारोऽपि य उच्यते।
भावस्य स्वास्थ्यमूलस्य
सौष्ठवम् परम् ईमहे॥
+++( बुद्धिव्यापारात् पूर्वमेव संस्कारजन्यः सद्भावनाचयः स्याद् इति। ततो बुद्धिव्यापारस्तरे विवेकः प्रधानः, ततः बुद्धिसाधारणम्। विवेकिन एव सद्भावपूर्णताया महत्त्वम् अलम् अवगच्छन्तीति तु सत्यम्। किन्तु केचन &amp;ldquo;एतत् समीचीनम्, एतन्ने&amp;quot;ति लोके विविकं कुर्वन्तो ऽपि तेनैव दौर्मनस्यम् आप्नुवन्ति।)+++
इकारस्थानतः को वा
विवेकम् परिकम्पयेत्।
यत्कैङ्कर्ये स्थिता बुद्धिः
पोषयेन् न तु नाशयेत्॥
उकारे सज्जनाप्तिः स्याद्
विवेकाऽपाय-पूरणी।
सौमनस्योत्पल-ज्योत्स्ना
नौका शोकमहोदधौ ॥</description>
    </item>
    
    <item>
      <title>पुष्पाक्षिणे विश्वम्</title>
      <link>https://vvasuki.github.io/kAvyam/sviiyam/padyam/saMyamaH/puShpAxiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/puShpAxiH/</guid>
      <description>दिनम् - Oct 13 2013
विवरणम् - दुर्गालालश्रेष्ठस्य नेपालगीतस्य अनुवादोऽयम्। अतिमधुरम् आनिछोयिङ्गगीतं श्राव्यम्। अत्र बौद्धरसज्ञैर् उक्तं &amp;quot; वाबि-साबि&amp;rdquo; नाम तत्त्वं स्मर्यते - अनित्यता अपूर्वता च सौन्दर्यहेतुर् इति।
छन्दः - त्रिष्टुभ् - इन्द्रवज्रा
पुष्पात्मने विश्वमपूर्वपुष्पं
कण्टात्मने विश्वमनित्यकण्टः।
छाया हि वस्तु न्वनुधावतीह
पुष्पात्मने विश्वमपूर्वपुष्पं॥
चित्ते हि शुद्धिर् वचनेषु बौद्धम्
पुष्पात्मने मे भवताच्च नित्यम्।
पद्भ्यां न भूयात् कृमिनाशनं भोः
चित्ते हि शुद्धिर् वचने च बौद्धम्॥
स्पष्टं मनस्ते यदि तिष्ठतीह
स्पष्टं हि विश्वं विकसत्यमोघम्।</description>
    </item>
    
    <item>
      <title>बिन्दुस्तुतिः</title>
      <link>https://vvasuki.github.io/kAvyam/sviiyam/padyam/saMyamaH/bindu-stutiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/bindu-stutiH/</guid>
      <description>दिनम् - Nov 19 2013
छन्दः - अनुष्टुभ्
[शोभते बिन्दुना देवि
त्वल्ललाटं नु नान्यथा।
स्मययुक्तमुखं भाति
स्मयरिक्ततया न हि॥
भृशं क्रन्दन्त्वनार्यास् ते
यप्पयप्पेति सन्ततम्।
न जहीहि धृतं बिन्दुम्
तिलकं पुरुषा इव॥
किञ्च काकास्तु कूजन्ति
वेदघोषं न कर्हिचित्।
महामेधाभृतर्षीणां
श्रुणुष्व, ते हि देशिकाः॥
मदिरासु च मा भ्रष्टा
स्म भवस् सदलङ्कृता।
न युज्यते प्रमादो वै
देवालये यथा तथा॥
नेदमुक्तमतीतं हि
सत्यबद्धा कृता हि वाक्।
शरीरं संस्कृतं स्यात् ते
बिन्दुना मन्दिरीकृतम्॥</description>
    </item>
    
    <item>
      <title>ब्रह्मवाक्यम्</title>
      <link>https://vvasuki.github.io/kAvyam/sviiyam/padyam/saMyamaH/brahmavAkyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/brahmavAkyam/</guid>
      <description>&amp;ldquo;अहं ब्रह्मास्मि&amp;rdquo; वाक्यं वै भणित्वानन्तरे क्षणे।
&amp;ldquo;नमस्त&amp;rdquo; इति नत्वा वा तत्त्वं &amp;ldquo;तत् त्वम् असी&amp;quot;ङ्गितम्!॥
मत्पत्न्या चेष्टितं ह्येवं, तस्याः किं तद्धसन् मुखं।
ब्रह्मज्ञानस्य गोप्तृत्वे प्रयुक्तं स्यात् कथञ्चन॥</description>
    </item>
    
    <item>
      <title>भार्गवाग्निः</title>
      <link>https://vvasuki.github.io/kAvyam/sviiyam/padyam/saMyamaH/bhArgava-mantraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/bhArgava-mantraH/</guid>
      <description>कालः - २०१७ त आरब्धम्
भार्गवाग्नेस् स्फुलिङ्गोऽयं पर्वतादौ दरे स्मये।
ऋषेर् दृष्टौ कवेरुक्तौ योद्धृकायोपपादने॥
विस्मये वृष्टिसन्ध्यादौ देवाभासे जने जने।
मन्त्रे तन्त्रे सदाचारे पित्रादीनाम् ऋणे स्मृते॥
अदास्ये धर्मनिष्ठायाम् अर्थे तृप्तौ च कौशले।
अर्ध-जागृति-संश्लिष्ट-चित्र-कल्पानुसाधने॥ अमानित्वे ऽप्यदम्भित्वे श्लाघात्यागे सुदूषणे।
नृत्ये गीते तथा शिल्पे गन्धे पुष्पे मृदुस्पृशे॥ एतेषु तुष्टिर् अद्धास्य रतौ पुत्राभिवर्धने।
आत्मज्ञानं स्थिरं ह्येवं दद्याद् देवी सरस्वती॥
कलहो जीवनस्याङ्गं लोकः शाठ्यं विना कथम्।
दुःखं दोषा भवेयुश् चेत्य् अव्यग्रो ऽव्याकुलो हसन्॥
सोत्साहस् सत्त्वसम्पन्नो ब्रह्माण्डाङ्गं च भावतः।</description>
    </item>
    
    <item>
      <title>मन्त्र-बन्ध-यत्नः</title>
      <link>https://vvasuki.github.io/kAvyam/sviiyam/padyam/saMyamaH/mantraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/mantraH/</guid>
      <description>पञ्चसु महायज्ञेषु ऋणप्रज्ञा कालः - २०१६ आश्वयुजमासः
वैश्वदेवे पञ्जमहायज्ञेषु च भावजागरणार्थम् -
सूर्यं सन्ध्यां चन्द्रं तारा
दृष्ट्वा दष्ट्वा पीत्वा गीत्वा।
धर्म्यान् देवान् पूर्वान् प्राज्ञान्
भूतमनुष्यान् के न नमेयुः॥
&amp;ldquo;उपचित्रा (वृत्तरत्नाकरः)
पञ्झटिका (छन्दोमञ्जरी)&amp;rdquo;

औपासनाग्नि-ध्यानम् कालः - २०१६ सेप्टेम्बरमासः
धर्मस्य मूर्तिः पितृभिः प्रदत्ता
मुखं सुराणाञ्च विवाहसाक्षी।
रक्षोघ्न एवाथ किमद्भुतं यत्
न दम्पती त्वं हि गृहस्य केन्द्रम्॥</description>
    </item>
    
    <item>
      <title>लोकोत्तरा व्यापृतिः</title>
      <link>https://vvasuki.github.io/kAvyam/sviiyam/padyam/saMyamaH/lokottarA-vyApRtiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/lokottarA-vyApRtiH/</guid>
      <description>कालः - २०१५
छन्दः - विविधानि
केचिद् भावाः पृषद इव मां तापतप्तं स्पृशेयुः
कश्चिद् सिञ्चेद् रस इह मनश् शुष्कधान्यात् कठोरम्।
नृत्येद् देवो नटपतिनिभो नेत्रयोरग्रतो मे
नाहं यन्त्रं यदि भवतु मे हृत्सरस् तोषवीचि॥

इक्षुर् वै रसवर्जितो भवति चेत् निष्ठीव्यते तत्क्षणम्
कूपी तोयवतीह चुम्बितमुखा शुष्का नु निष्कास्यते।
जीर्णं जीवनमेवमेव शमलं, रत्यादिभिः पूरितः
भावार्द्रो भव येन यास्यसि सदा लोकोत्तरां व्यापृतिम्॥
५/५
मृत्युस् स्यात् कथमप्रियो ऽमृतजनैर् ज्ञेयः‌ कथं तत्त्वतः
प्रश्नश् चेत् तव जायते स्मर जनं रस्येतरे कर्मणि।</description>
    </item>
    
    <item>
      <title>वैराग्यम्</title>
      <link>https://vvasuki.github.io/kAvyam/sviiyam/padyam/saMyamaH/vairAgyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/vairAgyam/</guid>
      <description>जगत्सर्वं महायन्त्रम्महाकालेन चोदितम्।
तत्र लग्ने सदाचारैर्वैराग्यं सहजं मयि॥
रङ्गभूमावमुष्यां मे पिता भृत्यः पतिर्यथा।
नैकानि तानि पात्राणि पात्रधारी त्वहं स्मृतः॥
आसक्त्यतिशयो मा भूद् अनासक्तिस्तथैव च।
पात्रे पात्रवतस् सक्तिः लीलावती भवेत् सदा॥
पात्राभिनयतो जातौ लाभनष्टौ न मामकौ।
पात्रे पात्रवतो मा भूद् आलेपो मे कदाचन॥</description>
    </item>
    
    <item>
      <title>संस्कृतम्</title>
      <link>https://vvasuki.github.io/kAvyam/sviiyam/padyam/saMyamaH/saMskRtam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/saMskRtam/</guid>
      <description>संस्कृतस्याभवद्रक्षा कथं कस्माद् विचिन्त्यताम्।
भाषां वाऽपि जनं वाऽपि धर्मो रक्षिति रक्षितः॥
आर्षचिन्ता सुसंस्कारो ययार्यैर् रक्ष्यतेतमाम्।
भाषा वाऽपि कला वाऽपि पवित्रेति न संशयः॥</description>
    </item>
    
    <item>
      <title>सत्सङ्गः</title>
      <link>https://vvasuki.github.io/kAvyam/sviiyam/padyam/saMyamaH/satsangaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/satsangaH/</guid>
      <description>मत्तो बुद्धिमतां सङ्गे
बुभूषामीत्य् अमत्सरम्।
मुख्यं मे ऽस्ति महाभाग्यं
तेनैकेन कृतीकृतः॥
मत्तो बुद्धिमतां हन्त
तदेवास्ति सुलक्षणम्।
तेन ते दुर्लभा मह्यं
तथाप्य् अस्मि कृती ह्य् अहम्॥
+++(कथम् इति चेत्)+++
सद्भावा जित्वरा लोके
फलप्राप्तिर् भवेन् न वा।
अन्तःस्थं लोकम् आलम्ब्य
बाह्यलोकः प्रतिष्ठितः॥</description>
    </item>
    
    <item>
      <title>स्खालित्यम्</title>
      <link>https://vvasuki.github.io/kAvyam/sviiyam/padyam/saMyamaH/skhAlityam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/sviiyam/padyam/saMyamaH/skhAlityam/</guid>
      <description>पौषः २०१७
स्खालित्येन विपश्चित्त्वं‌ सम्पाद्य रक्ष्यते क्वचित्। पराजयं विनाऽज्ञानं ज्ञातुं स्वीयं हि दुष्करम्॥
मुखं पिधाय यः कोऽपि मूर्खो विद्वानिवाचरेत्। मुखमुद्घाट्य केचित्तु धीरा विद्वत्त्वरोहिणः॥
विपश्चितो न वा कस्य स्खालित्यं विद्यते बत। शतावधानिनः पश्याऽऽर्याक्रान्त्यादिकुखण्डनम्॥
दोषज्ञं पण्डितं पूर्वे सूरयो ह्यवदन् ननु। दोषेषु स्वीयदोषाणां‌ ज्ञानं मुख्यं च मेनिरे॥</description>
    </item>
    
  </channel>
</rss>