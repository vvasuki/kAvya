+++
title = "11 दशमोऽङ्कः"

+++


**॥ अथ दशमोऽङ्कः ॥**  
( ततः प्रविशति सकाशस्तम्बशारदानन्दः ) ।

**शार**-वत्स! किं ब्रूमः भास्करकरम्पर्शस्फुटितपद्मलब्धस्य मणेर्महिमानम्
।  

**धृतेऽस्मिन् नश्यति तमः प्रसीदति मनः स्वयम् ।**  
**अपरोक्षञ्च विज्ञानं जायते वर्धते धृतिः।**

  

**काश**-स्वामिन्! कुतो मध्येमार्गमनुयायिनं रदयधरं विहाय योगमहिम्ना मामपि
नयन् कासारसमीपमागतोऽसेि ।  
**शार**--वत्स! पथेि प्रसक्त्या स्मृत: कासार:। करस्थितमणिमहिम्ना
साक्षाद्दृष्टः शोकवशाद्वैश्वनरं प्रविशन् । तत्सत्वरं समापृच्छ्य कामाच्छय
तमुदयधग्मागतोऽस्मि । पश्य ।  

**कासार एष कष्टं सोढुमशक्तस्तनूजयोर्विरहम् ।**  
**सप्तार्चिषं प्रवेष्टुं समिद्भिरिद्धं प्रदक्षिणीकुरुते ।।**

  

**काश**-आर्य! निवार्यतां शीघ्रम् ।  
**शार**-(द्रुतं निष्क्रम्य हस्ताकृष्टकासारः पुनः प्रविश्य) राजन्!
अलमावेगेन ।  
**कासा**-स्वामिन्! न शक्ष्यामि सोढुमपत्यविश्लेषम् । तदनुगृह्यतां
कृशानोरवगाहनाय ।  
**शार**-आस्यताम् । तत्र यथाशक्यं प्रतिक्रियते ( इति तमासयन्नुपविशति ) ।
**कासा**-भगवन्! किं जीवितेन मे?

**ज्ञातस्सुतो मृत्युमुखं प्रपिष्टो वत्सागतिं वेद न वेदनां ताम् ।**  
**सहे सहेमाभवपुस्सुतायाः प्रियः कथं शक्यमिहेक्षितुं मे ॥**

  

**शार-**काशस्तम्ब! मणिमिमं कलयन् करेऽवहितस्संस्मर कासारात्मजाम् ।(इति
मणिं ददाति)  
**काश**-(आदाय) स्वामिन्! दृश्यते पद्मिनी क्वचन विप्रकृष्टप्रदेशे ।  
**शार**-स देशः कीदृशः?  

**काश**-

**संवीक्षे गहनं वनं पृथुनदीकूले शरारुव्रजै-**  
**र्भीमं तत्र तु भैरवीगृहमदश्छद्मं पलालात्कैः ।**

  

**कासा-**हा वत्से! कथं वससि तत्र?  

**103**

**\[XIII.2**

**JOURNAL OF S. V. ORIENTAL INSTITUTE**

**शार**--तत: ।

**काश**--

**पाषाणप्रतिमाऽस्ति तव कुसुमै रक्तै: कृतालङ्कृति-**

**र्दंष्ट्राऽत्युग्रमुखी करालनयना शूलं दधाना करे ॥**

**शार-**--तत: ।

**काश**-(सम्यगुन्मील्य) परित:

**इङ्गालतुल्यतनवः प्रसरत्स्फुलिङ्ग-**

**नेत्रा जपारुणकचा बहवः पिशाचाः ।**

**क्रव्याशया विपुलसृक्वविलोलजिह्वा**

**भीमानि सन्तरलयन्ति मुहुर्मुखानि ॥**

**कासा** वत्से!

**या मन्दिरालिन्दमहीषु गन्तुं**

**रात्रावपट्वी हृदि कातरत्वात् ।**

**धात्रीकरलम्बनमिच्छसि स्म**

**धात्रीं कथं पश्यसि तामिहैका ॥**

**शार**-ब्रूहि । ततः ।

**काश**-तत्रास्ते कापि कापालिकी ।

**शार**-कीदृशी सा?

**काश**-

**जटाभरं कुङ्कुमसन्निकाशं**

**सा बिभ्रती काकनिभं कणलम् ।**

**अस्थिस्रजञ्चामलभस्मदिग्ध-**

**समस्तगात्री दहनोज्ज्वलाक्षी ॥**

**कासा**- पापा सा किं कुरुते?

**काश**-

**अजांस्तरुद्वन्द्वनिबद्धरज्जुप्रलम्बिनो दीनरवान् क्रमेण ।**

**कृपां विना सा कृपणान् कृपाणहस्ता निकृत्योपचिनोति मांसम् ॥**

अपि च ।

**कृकवाकुगणं पापा कूजन्तं हन्त सत्वरम् ।**

**विपक्षीकृत्य हस्ताभ्यां नखैः कृन्तति तत्त्वचम् ॥**

**104**

**1952.\]**

**श्रीपद्मिनीपरिणये दशमोऽङ्कः**

**दुर्दर्शा सा भूमिः ।**

**इतस्तत .........., घाराभारातिदारुणा ।**

**सृगालाकृष्यमाणास्थिसिराचर्मौघदन्तुरा ॥**

**पङ्क्त्या विन्यस्तमदिराकलशापातिमक्षिका ।**

**अग्निज्वालाज्वलच्चुल्लीं परितः पतदोदना ॥**

**कासा**-(कणौं पिधाय) अलमलम् ।

**शार**-कीदृशी पद्मिनी?

**काश**— **अरुणकुसुममालोद्बद्धकेशी कृशाङ्गी**

**तरुणतरणिभासा वाससा संवृताङ्गी ।**

**विवृतवदनभीमैरावृतान्ता पिशाचै-**

**र्वृकनिकरपरीता हा कुरङ्गीव भीता ॥**

**कासा**--वत्से! जानन्नपि तवेदृशीं दशां वर्त्तेऽहमितिकर्तव्यतामूढो
मन्दभाग्यः ।

**शार**-तत: ।

**काश**-अद्य तत्र न दृश्यते कापालिकी!

**कासा**--वत्समानेतुं गता स्यात् ।

**काश**-तथैव । उभावपि दृश्येते ।

**शार**-कथम्?

**काश**-

**नेिगलितचरणः स पृष्ठभागे दृढतरयोजितबद्धबाहुयुग्मः ।**

**करतलधृतखड्गया हिमान्या भवति पुराद्बहिराशु नीयमानः ॥**

**कासा**--- यदि मुक्तबन्धः स्याद्विक्रमेत वत्सः । को मोचयेत्?

**शार**--(स्व) भगवती पद्मालया (प्र) ततः ।

**काश**-- भगिनीपार्श्वं नीतोऽसौ वध्यवेषं प्रापितः ।

**कासा**-—किं ब्रुवाते परस्परम्?

**काश**-–

**पुत्रयोरावयोरेतां प्राप्तयोर्युगपद्दशाम् ।**

**पित्रोर्विजानतीरग्नौ पतनात् का परा गतिः ॥** इति वदतः ।

  

105

**\[XIII 2.**

**JOURNAL OF S. V. ORIENTAL INSTITUTE**

**सालावनीरुहसुदीर्घभुजस्सुवर्ण-**

**मालां वहन्गलतले धवलाम्बरश्रीः ॥**

**शार**---किं करोति रामकिङ्करोऽयम्?

**काश**-प्रणमति भार्गवीम् ।

**कासा**-भगवतीं रमां हरिवीरं च विलोक्य वत्सौ किमाचरतः?

**काश**-- तौ तयोर्नयनगोचरतां न याताविति मन्ये ।

**कासा**-कीदृशी कापालिका?

**काशा**--उद्धृतखढ्ड्गा स्तब्धेव तिष्ठति।

**शार**--( स्वगतम् ) भगवत्या स्तम्भितभुजा स्यात्पाषण्डा । ( प्रकाशम् )
तत:!

**काश**-किमपि सल्लपतो हरिवल्लभाप्लवङ्गप्रमल्लौ ।

**कासा**–कथमिव?

**काश**-तन्नावगम्यते ।

**शार**--ततस्ततः ।

**काशा**--उभौ तिरोदधाते ।

**कासा**-–हा! कथमेतत्!

( प्रविश्य पटाक्षेपेणारुणः)

**हा! कष्टम्**

**स्वपितरमवगम्यायान्तमानन्तुकामः**

**सविनयमुपगन्तुं यावदायात्सखा मे ।**

**सरभसमनुयातः केनचित्क्वापि नित्ये**

**केिमहममिदधामि च्छन्नरूपः स हर्ता ॥**

**कासा**-कथमुपरतं जगद्भागधेयम्? (इति मूर्च्छितः पतति) । ( प्रविश्य
दौवारिकः) परिहारभूमिं गओ उदअधरो । (प्रतिहारभूमिं गत उद्रयधरः) ।
**शार**--प्रवेशय ।

दौवा--( निष्क्रम्य तेन सह प्रविश्य) हदो हदो । (इत इतः) ।

**108**

**1952.\]**

**श्रोपद्मिनीपरिणये दशमोऽङ्कः**

**उद**-कुतस्सर्वे ग्लानवदनाः?

**शार**-उपविश्यताम् ।

**उद**--(उपविश्य ) हा मूर्च्छितस्सम्बन्धी!

**भ्रुजङ्गमेन किं इष्टः किं पपौ गरलं स्वयम् ।**

**भीतोऽपवादात्कस्माच्चिद्धतो वा येन केनचित् ॥**

**शार**--नैतत्सर्वम् ।

**उद**--(स्वगतम्) किंमन्यत्कारणम्?

**शार**--(तीर्थेन प्रोक्ष्य) समाश्वसिहि ।

**कासा**--(उत्थाय)

**कापालिकाकरवशं तनया गतेति**

**काल्यै बलिश्च भवितेति न मेऽद्य शोकः ।**

**जामातरि प्रथिततेजसि हन्त शान्ते**

**विश्वस्तया तनुजयाऽत्र किमस्ति सौख्यम् ॥**

**उद**-( स्वगतम् ) कष्टं नष्टो मे सुतः प्रणङ्क्ष्यति स्नुषेति च ज्ञायते
। (पकाशं) हा वत्स!

**अस्त्राणि योगिनृपतेरधिगम्य भूय-**

**स्तेजस्विनं सुगुणदारसुशोभिपार्श्वम् ।**

**दृष्ट्वा भवन्तमधुना मुदमाप्तुकामः**

**प्राप्तोऽस्मि भद्र वेिधिना निहतो गतिः का ॥**

तदहं प्रविशामि हुताशम् ।

**कासा**--ज्वलित एवानल: । तदावां प्रवेिशावः । (इति उभौ वह्निमभिगच्छतः) ।

**शार**--(निवार्य) क्षण सह्मताम् । (इति तावासयति )॥ **उद**--वत्स
भास्कर!

**भाग्येन केनापि कृतेन पूर्वं लभ्यः सुतः साधुगुणोपपन्नः।**

**तस्यानुरूपा च वधूरनल्पैः पुण्यैर्विना स्यात्कथमत्र लभ्या ॥**

109

**\[XIII 2**

**JOURNAL OF S. V. ORIENTAL INSTITUTE**

**इति चिन्तामहाम्भोधेरुत्तीर्णोऽपि कथञ्चन ।**

**अद्य मज्जामि शोकाब्धैो दुस्तरे विरहात्तयोः ॥**

**काश**--अद्भुतमेतत् ।

**शार**--कथम् ।

**काश**--

**दुग्धोऽपि यत्र जीमूतः पद्मिनीमहिमाग्निना ।**

**नासूत् जहाति दूरे तन्नगराद्भास्करः स्थितः ॥**

**शार**--कीदृशः ।

**काश**--

**नीयमान: कपीन्द्रेण स्तूयमानः सुरैरपि ।**

**समुद्रेणेव परिखासलिलेन निरुध्यते ॥**

**उदयधरकासारौ**--उच्छ्वसतीव नौ जीवितम् ।

**शार**---तत: ।

**काश** -

**श्रियो महिम्ना निस्सीम्ना हरयः परदन्तिनाम् ।**

**सुहृदो भास्करस्याद्य साहाय्यं कर्तुमुद्यताः ॥**

**शार**--किमाचरन्ति ते?

**तरुभिर्गिरिभिस्तत्र सेतुं कञ्चिद् वितन्वते ।**

**स पादस्पर्शनाद्यातो भास्करस्य पवित्रताम् ॥**

**उद्**-- ततः ।

**काश**-

**भास्करेण समाक्रान्ते कलभः स्वपदेऽधुना ।**

**सन्तप्तः शरणं याति हिमानीं वनवासिनीम् ॥**

**काश**--ततः।

**काश** - सा तु प्रार्थयते भैरवीम् ।

**सा भैरवी कञ्चिदहिं स्वदेहादुत्पाद्य भीमं व्यसृजत्सकोपम्** ।

**ग्रस्तस्तदीपेन फणान्तरेण स भास्करोऽभृत्पिहित प्रकाशः ॥**

**कासा**--हा! महाहिना प्रस्ते भास्करे जगदिदं तमसावृत्तमास्ते । ततः ।

**110**

**1959**

**श्रौपद्मिनीपरिणये दशमोऽङ्कः**

**काश**--केनापि निमित्तेन पत्युः विपदं जानती पद्मिनी विलपस्येवम् ।

**उद**--कथमिव ।

**काश**--

**दयित यदि तवाहं जीवतः स्यां परेता**

**सकलगुणनिधेः स्युः साधवो धर्मदाराः ।**

**भवति मम परेते हन्त वैधव्यदुःखं**

**निरवधि मरणान्तं स्यादिति स्पष्टमेव ॥**

हिमानी मायया नेिर्माय भास्करशिर इव पातयति पद्मिन्या अग्रतः। भद्रा
हिमानीं प्रति वदत्येवम् । “अयि कापालिके पातय मे कण्ठे स्वङ्गलताम्, यया
मम भर्तुः कण्ठं कृत्तवत्यसि ।

**कासा**--युक्तमेव ।

**उद**-हा स्नुषे! किं ब्रवीमि तव सौजन्यम्?

**काश**--पद्मिनी प्रार्थयते पद्मालयाम् । ‘ अम्ब मह्यं सौमङ्गल्यभिक्षां
देही"ति । आश्चर्यम् ।

**पक्षोद्भूतसमीरवेगधरणीप्रोद्यद्रजोव्यावृतं**

**कुर्वन्व्योमतलं चलक्षितिधरस्फूर्जत्तनुश्रीरसौ ।**

**तार्क्ष्यो राजति तत्क्षणं स भुजगो नष्टः प्रहृष्टाऽधुना**

**कासा**-को वा देवो न प्रसीदति पद्माभक्तजनस्य?

**उदय**--ततः । काश-

**ज्ञात्वा वल्लभमेतमस्तविपदं भव्यैर्निमितैः स्वयम् ।।**

(सर्वे हर्षं नाटयन्ति ) ।।

**काश** **--भूयः प्रमादः ।**

शार-- कथम्?

**काश**-

**अत्युग्रलोचनविनिर्गतकोपजाश्रु-**

**जम्बालितापनितलाः पवितीक्ष्णदंष्ट्राः।** ।

**आवृण्वते पलभुजो भुजधार्यमाण-**

**भीमायुधाः सपदि भास्करमुच्चघोषाः ॥**

**शारः**--ततः ।

**111**

**\[XIII 2**

**JOURNAL OF S.V. ORIENTAL INSTITUTE**

.

**काश**-

**लाङ्गूलान्तोज्ज्वलतरमणीकिङ्किणीशोभिघण्टा-**

**ध्वानेनासाविह मुखरयन् हन्त दिक्चक्रवालम् ।**

**गर्जन्नद्रिं लघु करतले धारयन् रत्नसानो-**

**र्बिभ्रत्कान्तिं लसति हनुमान् विक्रमं स्वं विवृण्वन् ।।**

विक्रममाणे पवमानात्मजे पूर्वमशोकवनमिव भग्नैः पादपैस्समरतलं पलाशनैः
पतितैर्दुर्गमं भवति ॥

**शार**--तत: ।

**काश**--पद्मिनीधर्माग्निना दग्धोऽपि जीमूत: भैरव्याप्यायित ओजायते ।

**कासा**--किमेतत्?

**काश**--

**भास्करे तेजसां राशौ परितो गाः प्रवर्षति ।**

**प्राप्तवान् पातकी सद्यो जीमूतो नामशेषताम्॥**

**शार**-

**पतिव्रतानां माहात्म्यं को वा वर्णयितुं पटुः ।**

**पद्मिनीप्रतिमास्पर्शादपि पापो हृतोऽभवत् ।।**

**कासा**--स्वामिन्! प्रभावो भास्करस्य खलु तादृश: ।

**शार**-- यदि पद्मिन्यां नापराध्यति जीमूतः दुश्शक एव भास्करेण तत्संहारः
। भास्करस्य प्रभावः पद्मिनीमूलक एव । उक्तं हेि श्रीमद्रामायणे---“
अप्रमेयं हि तत्तेजो यस्य सा जनकात्मजा ” इति ।

**उद**-भास्करस्य प्रतापमहिमाऽपि शारदानन्दादेव ।

**शार**-अलमपकृतेन । ज्ञातव्या खलु पद्मिनीप्रवृत्तिः । काशस्त..! ब्रूहि
ततः ।

**काश**--हा! क्षिपति पाषण्डा पद्मिनीकण्ठे खढ्गम् ।

**उदयघरकासारौ** -–(उत्थायभिधावतः पावकम्) ।

**शार-**--(निवार्य) ततः ।

**काशः**-हर्षं नाटयित्वा ।

**यावद्गले क्षिपति सा करवालमुग्रं**

**पापा दरद्युतिहरे रभसात्कृशाङ्ग्याः ।**

**112**

**1952.\]**

**श्रीपद्मिनीपरिणये दशमोऽङ्कः**

**तावद्गतस्सकुतुकं सहसैव तत्र**

**तां भास्करः प्रियतमामपसार्य धत्ते ॥**

**शार**-अम्ब पद्मे! पद्मिनीमवसि स्म भास्करमुपनीय । (इत्यञ्जलिं बध्नाति
)। (उदयधरकासारौ शारदानन्दपादयोः पततः ) ।।

**शार**-

**मातस्सरोजसदने मरणात्स्वकीय-**

**लोकस्य पालनमिदं तव नैव चित्रम् ।**

**दारिद्यमत्र मरणादतिरिच्यमानं**

**तूर्णं व्यपोह्म परिपालयसि स्वभक्तम् ॥**

**कलयसि भक्तिं दघतां महदैश्वर्यं मधुद्विषो दयिते ।**

**परमां भक्तिं चरणे दत्सं वहतान्तु मोक्षसाम्राज्यम् ॥**

तत: ।

**काश**--

**ओजायितेऽधुना कामं भास्करे पद्मिनीपतौ ।**

**हिमानी खड्गमुत्सृज्य यत्र क्वापि निलीयते ।।**

पलायन्ते पिशाचाः ।

**कासा**--आश्वस्ताः स्मः ।

**काश**--अहो महान् प्रमाद: । (सर्वे ससम्भ्रमम्) ।

**शार**--कथमिव ।

**काश**--

**अट्टहासयुता शूलपट्टसायुधधारिणी ।**

**भैरवी पद्मिनीयुक्तं भास्करं तं जिघांसति ॥**

शारदानन्दं विनाऽन्ये मूर्च्छन्ति ।

**शार**-सर्वान् मन्त्रपूतजलेन प्रोक्षयति । (उत्थाय सर्वे) । किं वा
भविष्यति ।

शार-तत: ।

**काश**--

**कृताट्टहासां दरहासिवक्त्रा शूलं दधानां दधती सरोजम् ।**

**रक्तेक्षणामेणविलोचनैषा तां वीक्ष्य लक्ष्मीरिह हुङ्करोति ॥**

**केकयेव शिखण्डिन्या हुंकृत्या केवलं श्रियः ।**

**उरगी भैरवी भीता वीतदर्पाऽद्य वेपते ॥**

**113**

**\[XIII 2**

**JOURNAL OF S. V. ORIENTAL INSTITUTE**

**शर**--तत: । काश--

**शूलं निधाय पुरतो मधुवैरिपत्न्या:**

**सा भैरवी क्षितितले प्रणिपत्य भूयः ।**

**प्राह प्रसीद भगवत्यपराधमम्ब**

**सोढ्वा नियुङ्क्ष्व करणीयविधाविहेति ॥**

नियुङ्क्ते देवी ।

**शार**-कथमिव ।

**काश**-

**आरोप्य भक्तान् मम दिव्ययान भूतैर्महद्धिर्विरजःपदव्या ।**

**समेन वेगेन पदं तदीयं नीत्या सुहृद्भिः सह योजयेति ।**

**अङ्गीकृत्य निदेशं तमुत्तमाङ्गेन भैरवी ।**

**नतेन वदनं देव्या: पश्यन्त्यपसरत्यनु ।**

**शार**--तत:।

काश–पद्मिनी स्तौति पद्मालयम् ।

**कासा**-कथम् ।

**काश** - भयं नाशयन्तीं स्वयं ध्यायतां स्वं

**लयं भावयन्ती नयं प्रोज्झतां द्राक् ।**

**वर्थं त्वां नताः स्म: प्रियं वर्धयन्तीं**

**श्रियं पाहि नित्यं जर्यं देहेि मातः।**

**हरेः प्रेयसीं तां करेऽब्जं दधानां**

**हरेन्द्रादिवन्द्यामरे चित्त नित्यम् ।**

**स्मरेयं स्वरक्षाध्वरे दीक्षिता हि**

**स्फुरेन्नः सुखं श्रीररेर्नैव भीतिः ।**

**नमस्ते समस्तेश्वरि श्रीर्मुरारे-**

**रुरस्याप्तवासे स्थिरोद्यद्विलासे ।**

**उपासे त्वदंघ्रिं लसन्मन्दहासे**

**कृपानीरराशे सतां पूरिताशे ॥**

  

**114**

**1952**\]

**श्रीपद्विनीपरिणये दशमोऽङ्कः**

**शार**-- तत: ।

**काश**--श्रूयते वियति कापि कोमला वाणी ।

**कासा**–कथमिव

**काश**-

**वत्से तवेव विपदां नाशः पुष्टिश्च संपदाम् ।**

**भूयादिदं ते चरितं वदतां शृण्वतामपि ॥** इति ।

**शार**--किं ब्रूमहे प्रसादमहिमानं मधुसूदनशुद्धान्तपरिवृढायाः! ।

**कासा**-तत: \|

**काश**--

**स्नातानामप्सु पुण्यासु तेषामाविरभूत्पुरः ।**

**अम्बरं विविधं भूपानिकरश्चानुलेपनम् ॥**

**शार**-किं दुर्लभं लब्धलक्ष्मीकटाक्षणाम् ।

**कासा**--भगवन्!

**कासारस्य च पद्मिन्या भाम्करस्यापि वा प्रभो ।**

**भास्वरत्वे भवानेव निदानं पङ्कभञ्जने ॥**

**शार**---तत: ।

**काश**-प्रविशन्ति सर्वे नगरम् । परिवृण्वते नगररक्षकाश्शस्त्रपाणयः
सक्रोधमेतान्।

**उद**—किमेतद्धृदयशल्यम्?

**कासा**-आर्य! नैतद्दुश्शकं भवत्तनुजस्य शस्त्रपाणीनां तापोत्पादनम् ।

**काश**-

**प्रसरति दिशि भास्करप्रतापं बहुलतरे तरुसञ्चये निलीनः ।**

**स्वजन इति नृपात्मजो विदित्वा द्रुततरमेति रणाय कोपभीमः ॥**

**उद**-निरायुधो ध्वजिनीरहितश्च वत्सः कथं जेष्यति शस्त्रपाणीन् योधान् ।

**कासा**-निसर्गसिद्धतेजसां किमुपकरणेन?

**शार**--तत: ।

**काश**--हन्त भास्करस्य विजृगम्भणम् ।

**तां भास्करे तपति दुस्सहतेजसि स्वां**

**सेनां क्षणेन कलभः पृथुकुन्तदन्तः ।**

8

115

XIII.2

**JOURNAL OF S.V. ORIENTAL INSTITUTE**

**तां पद्मिनीं सरभसं कुमुदाकरं च**

**उदयधरकासारौ**---( ससम्भ्रमं ) ततस्ततः।

**काशा**---हन्तुं गतः

**कासा**--हा!

**शार**–भण भण ।

**हत इवाजनि भास्करेण ॥**

**काश**--तत: \|

**शार**---क्वचिन्निलीने कळभे विस्मिताः शुद्धान्तवृद्धाङ्गनाः पुरस्कृत्य
कुमुदाकरस्य कौमुदीं शरणं गता उदयधरात्मजम् ।

कासा--(सहर्षं ) ततः ।

**काश**–

**यथा राजति ते पुत्री भास्करं प्राय भास्वरम् ।**

**तथा कासारराजेन्द्र तव पुत्रश्व कौमुदीम् ॥**

**शार**---तत: ।

**काश**-

**जम्बत्योर्युगलं श्रीमद्व्योमयानं समुन्नतम् ।**

**आरुह्यानीयते व्योम्नि भृतैर्नात्यन्तवेगिभिः ॥**

**श्रीमद्विभीषणनिदेशपरोपनीतं तत् पुष्पकं समधिरुह्य यथा स रामः ।**

**तद्वद्विमानमतितुङ्गमिदं प्रमोदादारुह्य भास्कर इह प्रतिभाति पत्न्या ॥**

**कासारसूनुना सख्या सुग्रीवेणैव राघवः ।**

**प्रदर्शयंस्तं तं देशं भास्करो वक्ति वल्लभाम् ॥**

**कासा**-उत्कण्ठते द्रष्टुं वत्सान् मनः । कियद्दूरे वर्तन्ते?

**काश**–दूरं नाम । दृश्यते नगरगोपुरोपरि व्योमयानम् ।

(प्रविश्य पटाक्षेपेण कञ्चुकी) ।

देव्व्, गअणादो ओदरइ कोपि विमणराओ विज्जूपहापुंजी विअ । (देव! गगनादवतरति
कोऽपि विमानराजो विद्युत्प्रभापुञ्ज इव) ।

(सर्वे सहर्षमुत्तिष्ठन्ति)

**शार**-(सर्वान् पुरस्कृत्य परिक्रामति ) ।

( प्रविशन्ति भास्करादयः विमानादस्पृष्टभूतलादवतरणं नाटयन्तः । प्रणमन्ति

शारदानन्दादीन् गुरून् । सर्वे यथोचितमाशिषं प्रयुञ्जते ) ।

**116**

**1952**\]

**श्रीपद्मिनीपरिणये दशमोऽङ्कः**

**शार**--उपविशामः कल्याणगृहे । (सर्वे परिक्रम्य समुपविशन्ति) ।

**शार**--(उदयधरं प्रति )

**निर्जित्य शत्रूनिव भूमिकन्यां रामः स कासारसुतां सुतस्तं ।**

**सम्प्राप्तवानत्र विशेष एष प्राप्नोति जीवन्तमिह स्वतातम् ॥**

**उद**--(शारदानन्दं प्रति )

**कौशिकेन यथा रामः प्रापितस्सकलां श्रियम् ।**

**परिपन्थितमोहन्ता भवता भास्करस्तथा ॥**

**शार**-वत्स, काशस्तम्ब!

जीमूतो व्यरमन्निहत्य विमतं मत्तेभकं दुर्मदः

कासारोऽप्यपकल्मषः स्वतनुजां दृष्ट्वा प्रियं भास्करम् ।

लब्ध्वोल्लासिमुखाम्बुजां तनुभुवं प्राप्यामलां कैमुदीं

संहृष्टञ्च स भास्करस्य जनको हृष्टः स्वपुत्रोदयात् ॥

**उदयधरकामारौ**-- भगवन्! सर्वं भद्रं तव प्रभावात् ।

**शार**--भगवत्या इन्दिरायाः प्रसादात् ।

**यस्याः प्रसादमुपलभ्य शशाङ्कचूडश्चापं पिनाकामधिगम्य विराजतीति।**

**सङ्कीर्त्यते स्फुटमृचा कमलालया सा केनामरेण न भवेदभिवन्दनीया ॥**

**अस्ये..नेति वाक्येन यजुषा स्तूयतेतराम्।**

**या देवीं तां विना लोकमाता स्यात् का परा श्रुता ॥**

**गन्धद्वारेति मन्त्रेण सर्वभूतेश्वरीति या**

**निगद्यते विना लक्ष्मीं का परा भूतरक्षिणी ॥**

**आविर्भूते दिनकरकुले रामनाम्ना स्वनाथे**

**भृमेर्जाता जनकसदने सञ्चरन्ती सखीभिः** ।

**नीत्वा कञ्चित्समयमथ तं नाथमेव प्रपन्ना**

**हेतुर्दुष्टाशरकुललये याऽभवत्तां प्रपद्ये ॥**

**सोढ्वापि माता स्तनवेदनां वा स्तन्यं यथा पाययति स्वबा..**

**सीता तथा सोढनिशाचरार्त्तिर्लोकं दशास्यक्षयप्रहर्षमाध्वीम् ॥**

किमधिकेन–

**न सुरो वा नरो वा स्यात् श्रीमान् यत्करुणां विना**

**भक्तावनपरां देवीं धन्या: स्मरतां नता वयम् ॥**

  

**117**

**\[XIII. 2**

**JOURNAL OF S. V. ORIENTAL INSTITUTE**

**कासा**--सत्यमाह भवान्।

**उद**-

**जगद्रक्षाविनिद्राभ्यां पितृभ्यां जगतां स्वयम् ।**

**जानकीरघुनाथाभ्यां नित्यमस्तु सुमङ्गलम् ।।**

**भास्करः**--

**दुष्टराक्षसशिक्षैकदक्षायाक्षविनाशिने ।**

**साधुरक्षाधुरीणाय मङ्गलं वायुसूनवे ॥**

**कुमु**-

**पक्षविक्षेपविध्वस्तसर्पदर्पाय पक्षिणाम् ।**

**सार्वभौमाय महते सर्वदास्तु सुमङ्गलम् ॥**

**अरुणः**-- (भास्करं परिष्वजते) ।

**मिलिन्दः**-- ( कुमुदाकरं अलिङ्गति ) ।

(सर्वे सौत्सुक्यं परस्परमीक्षन्ते ) ।

**शार**-भास्कर! किं ते भूयः प्रियमुपहरामि ।

**भास्करः** - -

**सन्मार्गे स्थिरतां गतोऽहमनिशं भो: पावनेऽस्मिन्कला-**

**पूर्णोऽनुग्रहतस्तवाविकलतो ध्वस्तास्समस्तापदः ।**

**निर्वेिघ्नोऽजनि पद्मिनीपरिणयो योगीन्द्रसंसेवित**

**स्वामिन् धैर्यजिताक्ष नाथ भगवन्सर्वं मयाप्तं शुभम् ॥**

तथापीदमस्तु:--- (भरतवाक्यम् ) ।

**भूदेवा विलसन्तु सद्विधिरता नित्यं लसत्कीर्तयो**

**राजान: पृथिवीसुरार्चनपरा जीवन्तु सन्तश्चिरम् ।**

**नन्दन्त्वत्र पराः प्रजाश्च पशवो भूरस्तु सस्योज्ज्वला**

**भक्तिस्सुन्दरराजसूरिहृदये रामस्य संवर्धताम् ॥**

**इति पद्मिनीपरिणये दशमोऽङ्कः** ।  

**॥रामदूताय नमः ।।**  

**॥ शुभमस्तु ॥**

  

  
1. सन्मार्गं इति । अनेन पद्येन भास्करस्य शारदानन्दं प्रति कथनं, करैः
श्रीहनूमन्तं प्रति प्रार्थनञ्च प्रतिपाद्यते । .. शारदानन्द । पावने पवन
स...... सन्मार्गे वियति परिशुद्धं साधुपथे च अन्यत्र । पावनं पवनकुमार!
धैर्येण जितं................. च ॥

**118**

