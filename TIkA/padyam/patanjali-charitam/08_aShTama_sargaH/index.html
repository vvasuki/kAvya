<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>काव्ये विश्वासटिप्पन्यः  | 08 अष्टम: सर्गः</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.83.1" />
    
    
      <META NAME="ROBOTS" CONTENT="INDEX, FOLLOW">
    

    <link href="/kAvyam/TIkA/padyam/patanjali-charitam/08_aShTama_sargaH/" rel="alternate" type="application/rss+xml" title="काव्ये विश्वासटिप्पन्यः" />
    <link href="/kAvyam/TIkA/padyam/patanjali-charitam/08_aShTama_sargaH/" rel="feed" type="application/rss+xml" title="काव्ये विश्वासटिप्पन्यः" />

    <meta property="og:title" content="08 अष्टम: सर्गः" />
<meta property="og:description" content="अष्टम: सर्गः ।
प्रव्रज्य तातचरणे परया विरक्तया
काशीं गिरीश इव पावयति द्वितीये ।
ज्ञानेन शास्त्रजनितेन गृहीतधैर्या-
स्तस्यात्मजा वररुचिप्रमुखा न मम्लुः ॥ १ ॥
नात्यन्तमेव परिचिक्लिशुरिन्द्रियाणि
नाप्यन्ववर्तिषत तानि यथाभिलाषम् ।
स्वस्वानुरूपमवलम्बितशास्त्रमार्गाः
सर्वेऽपि संजगृहिरे सदृशं त्रिवर्गम् ॥ २ ॥
सर्वासु शास्त्रपदवीषु विचक्षणोऽपि
ग्रन्थान्व्यधाद्गणित एव जनोपकारान् ।
तेष्वग्रजो वररुचिर्दिवसेश्वरो हि
प्राच्यामुदेत्यखिलदिक्ष्वपि निर्निरोधः ॥ ३ ॥
तस्यानुजो भवति यः किल विक्रमार्कः
संक्रन्दनेन सुरलोकसभान्तराले ।
स स्वर्नटीनटनविभ्रमतारतम्य-
जिज्ञासया पटुरहूयत नाट्यदृष्टौ ॥ ४ ॥
निश्चित्य शासितवते दिवि तारतम्यं" />
<meta property="og:type" content="article" />
<meta property="og:url" content="https://vvasuki.github.io/kAvyam/TIkA/padyam/patanjali-charitam/08_aShTama_sargaH/" /><meta property="article:section" content="TIkA" />



<meta itemprop="name" content="08 अष्टम: सर्गः">
<meta itemprop="description" content="अष्टम: सर्गः ।
प्रव्रज्य तातचरणे परया विरक्तया
काशीं गिरीश इव पावयति द्वितीये ।
ज्ञानेन शास्त्रजनितेन गृहीतधैर्या-
स्तस्यात्मजा वररुचिप्रमुखा न मम्लुः ॥ १ ॥
नात्यन्तमेव परिचिक्लिशुरिन्द्रियाणि
नाप्यन्ववर्तिषत तानि यथाभिलाषम् ।
स्वस्वानुरूपमवलम्बितशास्त्रमार्गाः
सर्वेऽपि संजगृहिरे सदृशं त्रिवर्गम् ॥ २ ॥
सर्वासु शास्त्रपदवीषु विचक्षणोऽपि
ग्रन्थान्व्यधाद्गणित एव जनोपकारान् ।
तेष्वग्रजो वररुचिर्दिवसेश्वरो हि
प्राच्यामुदेत्यखिलदिक्ष्वपि निर्निरोधः ॥ ३ ॥
तस्यानुजो भवति यः किल विक्रमार्कः
संक्रन्दनेन सुरलोकसभान्तराले ।
स स्वर्नटीनटनविभ्रमतारतम्य-
जिज्ञासया पटुरहूयत नाट्यदृष्टौ ॥ ४ ॥
निश्चित्य शासितवते दिवि तारतम्यं">

<meta itemprop="wordCount" content="1310">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="08 अष्टम: सर्गः"/>
<meta name="twitter:description" content="अष्टम: सर्गः ।
प्रव्रज्य तातचरणे परया विरक्तया
काशीं गिरीश इव पावयति द्वितीये ।
ज्ञानेन शास्त्रजनितेन गृहीतधैर्या-
स्तस्यात्मजा वररुचिप्रमुखा न मम्लुः ॥ १ ॥
नात्यन्तमेव परिचिक्लिशुरिन्द्रियाणि
नाप्यन्ववर्तिषत तानि यथाभिलाषम् ।
स्वस्वानुरूपमवलम्बितशास्त्रमार्गाः
सर्वेऽपि संजगृहिरे सदृशं त्रिवर्गम् ॥ २ ॥
सर्वासु शास्त्रपदवीषु विचक्षणोऽपि
ग्रन्थान्व्यधाद्गणित एव जनोपकारान् ।
तेष्वग्रजो वररुचिर्दिवसेश्वरो हि
प्राच्यामुदेत्यखिलदिक्ष्वपि निर्निरोधः ॥ ३ ॥
तस्यानुजो भवति यः किल विक्रमार्कः
संक्रन्दनेन सुरलोकसभान्तराले ।
स स्वर्नटीनटनविभ्रमतारतम्य-
जिज्ञासया पटुरहूयत नाट्यदृष्टौ ॥ ४ ॥
निश्चित्य शासितवते दिवि तारतम्यं"/>

      
    

    <script src="/kAvyam/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/kAvyam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/kAvyam\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vvasuki\/kAvyam\/edit\/content\/\u0022,\u0022mainSections\u0022:[\u0022tika\u0022],\u0022mainsections\u0022:[\u0022tika\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022kAvya_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022kAvya_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/saMskAra\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022Blog\u0022,\u0022url\u0022:\u0022\/assets\/blog\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vvasuki.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    let autocompletePageUrl = "\/kAvyam\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/kAvyam\/TIkA\/padyam\/patanjali-charitam\/08_aShTama_sargaH\/".replace(basePath, "/");
    pageVars.pageParams = {};
    pageVars.pageSource = "TIkA\/padyam\/patanjali-charitam\/08_aShTama_sargaH.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/kAvyam/webpack_dist/main-bundle.js"></script>
    <script src="/kAvyam/webpack_dist/transliteration-bundle.js"></script>
    <script src="/kAvyam/non_webpack_js/disqus.js"></script>
    <script src="/kAvyam/webpack_dist/ui_lib-bundle.js"></script>
    <script src="/kAvyam/webpack_dist/search-bundle.js"></script>

    <link rel="stylesheet" href="/kAvyam/css/fonts.css">
    <link rel="stylesheet" href="/kAvyam/css/@fortawesome/fontawesome-free/css/solid.min.css">
    

    <link rel="stylesheet" href="/kAvyam/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/" />
    <link rel="alternate" hreflang="sa-Deva" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/kAvyam/" class="btn col border">
            <i class="fas fa-gopuram ">काव्ये विश्वासटिप्पन्यः <br/> 08 अष्टम: सर्गः</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="08 अष्टम: सर्गः">08 अष्टम: सर्गः</h1>
    
    <a id="editLink" class="btn btn-primary"  href="https://github.com/vvasuki/kAvyam/edit/content/TIkA/padyam/patanjali-charitam/08_aShTama_sargaH.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>अष्टम: सर्गः ।</p>
<p>प्रव्रज्य तातचरणे परया विरक्तया<br>
काशीं गिरीश इव पावयति द्वितीये ।<br>
ज्ञानेन शास्त्रजनितेन गृहीतधैर्या-<br>
स्तस्यात्मजा वररुचिप्रमुखा न मम्लुः ॥ १ ॥</p>
<p>नात्यन्तमेव परिचिक्लिशुरिन्द्रियाणि<br>
नाप्यन्ववर्तिषत तानि यथाभिलाषम् ।<br>
स्वस्वानुरूपमवलम्बितशास्त्रमार्गाः<br>
सर्वेऽपि संजगृहिरे सदृशं त्रिवर्गम् ॥ २ ॥</p>
<p>सर्वासु शास्त्रपदवीषु विचक्षणोऽपि<br>
ग्रन्थान्व्यधाद्गणित एव जनोपकारान् ।<br>
तेष्वग्रजो वररुचिर्दिवसेश्वरो हि<br>
प्राच्यामुदेत्यखिलदिक्ष्वपि निर्निरोधः ॥ ३ ॥</p>
<p>तस्यानुजो भवति यः किल विक्रमार्कः<br>
संक्रन्दनेन सुरलोकसभान्तराले ।<br>
स स्वर्नटीनटनविभ्रमतारतम्य-<br>
जिज्ञासया पटुरहूयत नाट्यदृष्टौ ॥ ४ ॥</p>
<p>निश्चित्य शासितवते दिवि तारतम्यं<br>
नाट्येषु गोत्रभिददादभिनन्द्य तस्मै ।<br>
राज्यं कुरु त्वमुपविश्य समाः सहस्र-<br>
मस्मिन्क्षिताविति ततो मणिपीठमेकम् ॥ ५ ॥</p>
<p>रत्नासनेन सुरकिंकरधारितेन<br>
साकं समागतवतो गिरमग्रजस्य ।<br>
भट्टिर्निशम्य सचिवोऽस्य भवन्नुपाया-<br>
द्द्वे चायुषामुपनिनाय तदा सहस्रे ॥ ६ ॥</p>
<p>मासान्षडेकशरदो मणिपीठमध्य-<br>
मध्यास्य राज्यमकरोदनुजोपदेशात् ।<br>
अन्यानरण्यचर एव तु षट् च मासा-<br>
नित्यायुषामलभतायमुभे सहस्रे ॥ ७ ॥</p>
<p>भट्टिस्तदा सकलशास्त्रविशारदत्वा-<br>
द्बुध्द्यानया नयविवेकधुरां वहन्त्या ।<br>
कार्येषु तस्य नृपतेः स्वयमप्रमाद्य-<br>
न्वोढाभरन्नट इवाजनि रज्जुमार्गे ॥ ८ ॥</p>
<p>बुध्द्याग्रिमोऽपि जनुषाः चरमः कनीया-<br>
न्नामस्य राक्षसरिपोश्चरितप्रबन्धम् ।<br>
नामाग्रजस्य परिगृह्य स भट्टिकाव्य-<br>
मित्याततान सुपदैः पदशास्त्रलक्ष्यैः ॥ ९ ॥</p>
<p>संदर्भणेन च स भर्तृहरिः पदानां<br>
कंदर्पकार्मुकरसार्पणकर्मठेन ।<br>
श्रृङ्गारनीतिविगतस्पृहतानुबन्ध-<br>
मन्यच्च पद्यशतकत्रयमाततान ॥ १० ॥</p>
<p>ग्रन्थोऽधिकृत्य किल वाक्यपदे बुधानां<br>
चक्रेऽथ तेन निखिलार्थविबोधहेतुः ।<br>
यस्यातनोद्विवरणप्रणयेन हेला-<br>
राजः शशीव किरणेन विवृद्धिमब्धेः॥ ११ ॥</p>
<p>वत्सक्षतं सपितृकुण्डलितं यथाव-<br>
द्बुध्द्याकलय्य लिपिजालकमन्तरन्तः ।<br>
टीकां पतञ्जलिकृतस्य सपादलक्ष<br>
ग्रन्थात्मनातनुत भाष्यनिबन्धनस्य ॥ १२ ॥</p>
<p>अत्यन्तदुर्गहमशेषमनीषिवर्गै-<br>
र्भावं पतञ्जलिकृतेर्मनसा स पश्यन् ।<br>
तस्य स्फुटं विवरणे पटुतां निजां च<br>
दुर्वारगर्वगरिमोष्मलमाह चेदम् ॥ १३ ॥</p>
<p>अहो भाष्यमहो भाष्यमहो वयमहो वयम् ।<br>
मामदृष्ट्वा गतः स्वर्गमकृतार्थः पतञ्जलिः ॥ १४ ॥</p>
<p>इत्युक्तिसंजनितगुर्वपराधयोगा-<br>
ट्टीका न तस्य लभते स्म भुवि प्रतिष्ठाम् ।<br>
विद्यां न दूषयति किं विनयव्यपायो<br>
नासावियोग इव योषितमुज्ज्वलाङ्गीम् ॥ १५ ॥</p>
<p>इत्थं सुमन्त्रसचिवैस्तमसोऽपगत्या<br>
शुद्धैश्चतुर्भिरुरुकीर्तिभिरुज्जयिन्याम् ।</p>
<p>कालस्तदा कलिरपि प्रथते स्म पुण्य-<br>
स्त्रेतेव दाशरथिभिर्मनुराजधान्याम् ॥ १६ ॥</p>
<p>अत्रान्तरे सरिति नक्रगृहीतपादः<br>
संन्यस्तशंकरमुनिर्दुरिताद्विमुक्तः ।<br>
गोविन्ददेशिकपदाम्बुजदर्शनाय<br>
बद्धादरो बदरिकाश्रममन्वियाय ॥ १७ ॥</p>
<p>शैलान्वनानि सरितो नगराणि पल्ली-<br>
ग्रामाञ्जनानपि पशून्पथि सोऽथ पश्यन् ।<br>
नन्वैन्द्रजालिक इवाद्भुतमिन्द्रजालं<br>
ब्रह्मैवमेव परिदर्शयतीति मेने ॥ १८ ॥</p>
<p>दण्डान्वितेन धृतरागधनाम्बरेण<br>
काशीपुरं कलितविश्रमनीलकण्ठम् ।<br>
तेन प्रविष्टमजनिष्ट दिनावसाने<br>
चण्डत्विषा च शिखरं चरमाचलस्य ॥ १९ ॥</p>
<p>वन्यद्विपस्य चरमाचलवासभाजो<br>
ह्स्तेन केलिचटुलेन गृहीतकीर्णैः ।<br>
तत्रत्यगैरिकरजोभिरिवानुलिप्त-<br>
मारुण्यमाप भृशमम्बुजबन्धुबिम्बम् ॥ २० ॥</p>
<p>व्यातन्वता विहरणं वरुणावरोध-<br>
कान्ताजनेन चरमाचलकन्दराग्रे ।<br>
विक्षिप्तरत्नमयकन्तुकविभ्रमस्य<br>
पात्रं बभूव परिपाटलमर्कबिम्बम् ॥ २१ ॥</p>
<p>प्रत्यग्गिरेरुपरि कुङ्कुमपाटलाभ-<br>
श्चण्डद्युतिः क्षणमलक्ष्यत जीवलोकैः ।</p>
<p>न्यस्तः पुरा हनुमता निजवाललग्नः<br>
प्रासादशृङ्ग इव पङ्क्तिमुखस्य वह्निः ॥ २२ ॥</p>
<p>आकृष्य सर्वमहिमद्युतिरंशुजालं<br>
विद्वानिवेन्द्रियगणं विषयप्रपञ्चात् ।<br>
आरुह्य चान्तिममिवाश्रममद्रिशृङ्ग-<br>
मानन्दमद्वयमिवापरमब्धिमाप ॥ २३ ॥</p>
<p>हृ^(<a href="#cite_note-1">[१]</a>)त्वानुतापभरिते द्विजराजलक्ष्मीं<br>
पाश्चात्यमब्धिमघनिष्कृतयेऽनुमङ्क्तुम् ।<br>
चण्डद्युतौ व्रजति संभ्रमतोऽस्य शीर्णा<br>
रेजुस्त्विषस्त्रिचतुरा इव सांध्यरागाः ॥ २४ ॥</p>
<p>भूमण्डलस्य कवलीकरणाय पूर्वं<br>
तालीवनं प्रविशता तमसां भरेण ।<br>
संदर्शिता ननु चमूविनिवेशभङ्ग्या<br>
कालीकटाक्षकलुषः किल कालिमैकः ॥ २५ ॥</p>
<p>च^(<a href="#cite_note-2">[२]</a>)क्रद्वयीमधिगताम्बुजनालडोला<br>
मन्योन्यसंघटितपक्षपुटामकाण्डे ।</p>
<p>दूरे वियोजितवतो दिवसात्ययस्य<br>
दुष्कीर्तिवृन्दमिव संददृशे तमिस्रम् ॥ २६ ॥</p>
<p>तत्कालसंकुचदशेषदलाग्ररोधा-<br>
द्गर्भे रणन्मधुकरं कमलं वहन्ती ।<br>
अम्भोजिनी दिनकरप्रियविप्रयोगा-<br>
दन्तःप्रवृत्तरुदितेव तदा व्यलोकि ॥ २७ ॥</p>
<p>यद्वारुणीपतिरसेवत पङ्कजिन्याः<br>
पादं तदर्पयितुमप्यविदन्पृथिव्याः ।<br>
दूरे खलु न्यपतदम्बरमप्यपास्य<br>
हीहीति नीलनलिनी व्यहसीदिवाग्रे ॥ २८ ॥</p>
<p>आसायमम्बुजवनीमलिराप्रभात-<br>
माश्रित्य तत्समयमत्यजदेव दूरे ।<br>
क्व^(<a href="#cite_note-3">[३]</a>) स्थातुमिच्छति मुखे मुकुलीकृतेऽपि<br>
स्थान न चेत्कुवलये क्वचिदप्यलभ्यम् ॥ २९ ॥</p>
<p>दिष्ट्या वृता वसुमती तमसा घनेन<br>
निम्नोन्नतानि भुवि तेन समीकृतानि ।<br>
इत्यादरादभिसृतिः कुलटाजनस्य<br>
जाता तदा सदधिपेन विना यथेष्टम् ॥ ३० ॥</p>
<p>प्राप्तो ह्यहं त्रिजगति द्विजराजभावं<br>
बिम्बाधरे मुहुरभीकभुजङ्गदष्टे ।<br>
हर्तुं क्षमेत सुदृशां रसपारवश्य-<br>
मित्यन्तरिन्दुरुदियाय मिलत्कलङ्कः ॥ ३१ ॥</p>
<p>चन्द्रोदयेन सहसा बिभिदे तमिस्रा<br>
त्रय्यन्तबोधविधिनेव चिरादविद्या ।<br>
द्रागन्वभूयत तदा किल जीवलोकैः<br>
कोऽप्यद्भुतः सुखमयः परिणामभेदः ॥ ३२ ॥</p>
<p>तां तारकाहितरुचिं तमसो निहन्त्रीं<br>
तापस्य चोज्ज्वलमृगाङ्ककरां त्रियामाम् ।<br>
काश्यामसेवत तदा किल शंकराख्यो<br>
लिङ्गे शिवस्य महिते मनसा च मूर्तिम् ॥ ३३ ॥</p>
<p>आत्मानमेकमखिलेष्वयमद्वितीयं<br>
पश्यन्नपि व्यवहरन्निव लोकरीत्या ।<br>
तुष्टाव नूतनसुधातुलितैर्वचोभि-<br>
रेवं प्रपन्नकरुणाकरमिन्दुमौलिम् ॥ ३४ ॥</p>
<p>कस्त्वामवाङ्मनसगोचरमस्तु शक्तः<br>
स्तोतुं सहस्व तदिहं स्तुतिसाहसं मे ।<br>
देव स्तवाय तव यन्निगमाः प्रवृत्ताः<br>
शवानो बभूवुरपराधिन इत्यवमि ॥ ३५ ॥</p>
<p>चित्तेऽन्धकारिणि मम क्रमितुं क्षमेत<br>
पादाब्जमेकमपि तावकमिन्दुमौले ।<br>
अस्त्यक्षि यस्य हरिणार्पितमर्चनार्थं<br>
मञ्जीरपन्नगफणामणिदीपिका च ॥ ३६ ॥</p>
<p>यद्गीयसे श्रुतिगिरा त्वमपाणिपाद-<br>
स्तद्विश्वसन्ति भु^(<a href="#cite_note-4">[४]</a>)वनानि विनामरौ द्वौ ।</p>
<p>भानुं करप्रहृतिकल्पितदन्तभङ्गं<br>
पादाहतित्रुटितवक्षसमन्तकं च ॥ ३७ ॥</p>
<p>जानीमहे जगदधीश्वर यः पुरा ते<br>
नालक्षयज्जवनमप्यधिरुह्य हंसम्!<br>
अत्रेर्विधिः स तनयस्त्वयि भक्तिभाजो<br>
भूत्वाधिगच्छति शिरः शिशिरः शशाङ्कः ॥ ३८ ॥</p>
<p>अन्विष्यतो मुहुरपि श्रमशुष्कतालो-<br>
र्धातुश्चिराय जनितात्खलु विप्रलम्भात् ।<br>
यत्पापमुत्थितमपास्तमिदं ममेति<br>
पार्थाहतः किमु विवेद तवेश मूर्धा ॥ ३९ ॥</p>
<p>न स्तस्तवेश पितरौ श्वशुरः शिलात्मा<br>
व्यालः स्वमार्गणतनुः सुतयोरथैकम् ।<br>
लोकाः कुमारमितरं विदुरेकदन्तं<br>
त्वं भिक्षुकोसि वसितुं वसनं कुतस्ते ॥ ४० ॥</p>
<p>मौ^(<a href="#cite_note-5">[५]</a>)नं विधाय गुरुरस्म्यहमित्यकाण्डे<br>
किं विप्रलम्भयसि मूलगतो वटस्य ।<br>
प्राचो मुनीनपि वृषध्वज यत्प्ररूढो<br>
नाद्यापि ते विगलितः पशुपालभावः ॥ ४१ ॥</p>
<p>दग्धस्त्वया प्रथमतः प्रमथेश कामो<br>
दग्धं पुरत्रयमथ स्मितलीलयैव ।<br>
धत्से करेऽग्निमधुनापि जगन्ति दग्धुं<br>
बिभ्यत्यतस्त्वदिह पञ्च यमादयोऽपि ॥ ४२॥</p>
<p>त्व^(<a href="#cite_note-6">[६]</a>)त्तोऽधिको हरिरिति ब्रुवतो यदास्तां<br>
स्तब्धौ भुजौ नियमिनोऽभ्यधिकं ततस्त्वाम् ।<br>
निश्चिन्वतो घटभुवस्तु स विन्ध्यशैल-<br>
संभेदनेऽप्यभवदस्खलितः प्रभावः ॥ ४३ ॥</p>
<p>सर्वेश्वरोऽसि भव नास्ति तवान्तकोऽपि।<br>
हृष्टाः प्रजा दधति चाप्यधुना विवृद्धिम् ।<br>
ख्यातो भिषक्तम इति त्वमतो विनृत्य-<br>
स्यानन्दतो यदि विनृत्य किमासितव्यम् ॥ ४४ ॥</p>
<p>इत्थं कृतस्तुतिरवाप्य ततः प्रसन्ना-<br>
त्त्रय्यन्तसूत्रमृदुभाष्यनिबन्धशक्तिम्।<br>
काशीपुरान्निरगमत्सविकासभाजः<br>
प्रातः सरोजमुकुलादिव चञ्चरीकः ॥ ४५ ॥</p>
<p>अद्वैतदर्शनविदां भुवि सार्वभौमो<br>
यात्येष इत्युडुपबिम्बसितातपत्रम् ।<br>
अस्ताचले वहति चारुपुरःप्रकाश-<br>
व्याजेन चामरमधादिव दिङ्मघोनः ॥ ४६ ॥</p>
<p>ता^(<a href="#cite_note-7">[७]</a>)रास्तदा ददृशिरे तरला नलिन्या<br>
हृत्वा श्रियं शशिनि धावति साध्वसेन ।<br>
तत्संभ्रमत्रुटितहारलता विशीर्णा<br>
मुक्ता इव त्रिचतुरा गगनान्तराले ॥ ४७ ॥</p>
<p>अ^(<a href="#cite_note-8">[८]</a>)म्भोजकाननमहोत्सवलक्षणानि<br>
शीतांशुकान्तिशिथिलीकृतिसूचकानि ।<br>
तावन्निशम्य चरणायुधकूजितानि<br>
शय्यामहो परिजहार न जारयुग्मम् ॥ ४८ ॥</p>
<p>सर्वां निशामपि विनीय विमुक्तनिद्रा<br>
संकेतितादपसृतापि तदा निकुञ्जात् ।<br>
वामेन हन्त नयनेन चलेन किंचि-<br>
ज्जाराङ्गना सरभसं विनिवर्तते स्म ॥ ४९ ॥</p>
<p>राज्ञोऽवरोधभवनेषु कवाटिकाना-<br>
मुद्घाटनादजनि यद्ध्वनितं तदानीम् ।<br>
कामागमस्य गणनावसरे वधूनां<br>
ज्यायाननध्ययनहेतुरयं बभूव ॥ ५० ॥</p>
<p>सर्वात्मना व्यपसृतं न यदा तमिस्रं<br>
मन्दं तदा स्पृशति गन्धवहेऽङ्गमङ्गम् ।<br>
नाथागमात्प्रथमतो नलिनी दधाना<br>
वक्त्रे विकासमपि कम्पितमूर्तिरासीत् ॥ ५१ ॥</p>
<p>पुष्पंधयीविकसितात्कियदुत्पतन्ती<br>
नालीककुड्मलमुखान्नलिनाकरस्य |</p>
<p>व्योमद्रुमाग्रगतिषूडुविहंगमेषु<br>
मुक्ता निपातघुटिकेव तदा बभास ॥ ५२ ॥</p>
<p>अस्या भविष्यति किमूपशमो निशायाः<br>
संद्रक्ष्यते सहचरी च मया पुनः किम् ।<br>
इत्याकुलं दयितया सह दीर्घिकायां<br>
कोकं सखीव समयोजयदूर्मिरेका ॥ ५३ ॥</p>
<p>दूरापसारिततमोरुचिरालकेन<br>
प्राचीमुखं परिमृशत्यरुणे करेण ।<br>
द्रष्टुं ह्रिया किमसितोत्पलिनीभिरग्रे<br>
तावत्प्रसूननयनानि निमीलितानि ॥ ५४ ॥</p>
<p>पूर्वाचलोपवनसीम्नि पुरंदरस्य<br>
स्त्रीभिर्विहृत्य निशि निःसरतः प्रभाते ।<br>
तावद्दधार परिवारवधूगृहीत-<br>
माणिक्यखेटकतुलां मिहिरस्य बिम्बम् ॥ ५५ ॥</p>
<p>उत्पिञ्जराम्बररजःकपिशालिचक्र-<br>
व्याजेन मे वितनुते दिगियं मघोनः ।<br>
नीराजनामिति तदानु नवातपेन<br>
रत्नांशुकेन समभावि विवस्वता सा ॥ ५६ ॥</p>
<p>दृष्ट्वा पतिं परवधूकुचकुङ्कुमाङ्क-<br>
दोर्मध्यमप्युषसि भाति नवातपोऽयम् ।<br>
अस्योरसीति हृदि विश्वसती नताङ्गी<br>
मेने तदा न दयितेन न चानुनिन्ये ॥ ५७ ॥</p>
<p>पद्माकरोऽयमरविन्दविकासलक्ष्मीं<br>
सानन्दमुद्वहति सांप्रतमित्यलीनाम् ।<br>
नादच्छलादिव जगुर्मधुरं तदानीं<br>
दिग्योषितो धृतनवातपकुङ्कुमाङ्ग्यः ॥ ५८ ॥</p>
<p>बिम्बे भजत्युदयमम्बुजबान्धवस्य<br>
दध्यौ तदा पुरुषमेकमृषिः स दिव्यम् ।<br>
आह श्रुतिर्भगवती किल यं हिरण्य-<br>
श्मश्रुं हिरण्यकचमा प्रणखात्सुवर्णम् ॥ ५९ ॥</p>
<p>तेनान्ववर्ति मह्ता क्व^(<a href="#cite_note-9">[९]</a>)चिदुष्णशालि<br>
शीतं क्वचित्क्वचिदृजु क्वचिदप्यरालम् ।<br>
उत्कण्टकं क्वचिदकण्टकवत्क्वचिच्च<br>
तद्वर्त्म मूर्खजनचित्तमिवान्यवस्थम् ॥ ६० ॥</p>
<p>आत्मानमक्रियमपव्यथमीक्षितापि<br>
पान्थैः समं स चलितः पथि लोकरीत्या ।<br>
आदत्फलानि मधुराण्यपिबत्पयांसि ।<br>
प्रायादुपाविशदशेत तथोदतिष्ठत् ॥ ६१ ॥</p>
<p>तेन व्यनीयत तदा पदवी दवीय-<br>
स्यासादितं बदरिकाश्रमभूतलं च ।<br>
शंसन्ति यत्र वसतिं तरवो मुनीनां<br>
शाखाभिरुज्ज्वलमृगाजिनवल्कलाभिः ॥ ६२ ॥</p>
<p>आदेशमेकमनुयोक्तुमयं व्यवस्य-<br>
न्प्रादेशमात्रविवरप्रतिहारभाजम् ।</p>
<p>तत्र स्थितेन कथितां यमिनां गणेन<br>
गोविन्ददेशिकगुहां कुतुकी ददर्श ॥ ६३ ॥</p>
<p>तस्याः प्रपन्नपरितोषदुहो गुहायाः<br>
स त्रिः प्रदक्षिणपरिक्रमणं विधाय ।<br>
द्वारं प्रति प्रणिपतञ्जपतां पुरोगं<br>
तुष्टाव तुष्टहृदयस्तम^(<a href="#cite_note-10">[१०]</a>)पास्तशोकम् ॥ ६४ ॥</p>
<p>पर्यङ्कतां भजति यः पतगेन्द्रकेतोः<br>
पदाङ्गदत्वमथवा परमेश्वरस्य ।<br>
तस्यैव मौलिधृतिसार्णवशैलभूमेः<br>
शेषस्य विग्रहविशेषमहं भजे त्वाम् ॥ ६५ ॥</p>
<p>दृ^(<a href="#cite_note-11">[११]</a>)ष्ट्वा पुनर्नेिजसहस्रमुखीमभैषु-<br>
रन्तेवसन्त इति तामपहाय भूयः ।<br>
एकाननेन भुवि यस्त्ववतीर्य शिष्या-<br>
नन्वग्रहीन्ननु स एव पतञ्जलिस्त्वम् ॥ ६६ ॥</p>
<p>तस्मिन्निति स्तुवति कस्त्वमिति ब्रुवन्तं ।<br>
दिष्ट्या स^(<a href="#cite_note-12">[१२]</a>)मधिपथरुद्धविसृष्टचित्तम् ।<br>
गोविन्ददेशिकमुवाच तदा स^(<a href="#cite_note-13">[१३]</a>) वाग्भिः<br>
प्राचीनपुण्यजनितात्मविबोधचिह्नैः ॥ ६७ ॥</p>
<p>खामिन्नहं न पृथिवी न जलं न तेजो<br>
न स्पर्शनोन गगनं न च तद्गुणा वा ।<br>
नापिन्द्रियाण्यपि तु बुद्धि ततो विशिष्टो<br>
यः केवलोऽस्ति परमः स शिवोऽहमस्मि ॥ ६८ ॥</p>
<p>आकर्ण्य शंकरमुनेर्वचनं तदित्थ-<br>
मद्वैतदर्शनसमुत्थमुपात्तहर्षः ।<br>
स प्राह शंकर स शंकर एव साक्षा-<br>
ज्जातस्त्वमित्यहमवैमि समाधिनेति ॥ ६९ ॥</p>
<p>तस्याथ दर्शितवतश्चरणौ गुहायां<br>
द्वा^(<a href="#cite_note-14">[१४]</a>)रे ह्यपूजयदुपेत्य स शंकरार्यः ।<br>
चार इत्युपदिदेश स तत्त्वमस्मै<br>
गोविन्दतापसगुरुर्गुरवे यतीनाम् ॥ ७० ॥</p>
<p>गोविन्ददेशिकमुपास्य चिराय भक्त्या<br>
तस्मिन्स्थिते निजमहिम्नि विदेहमुक्त्या ।<br>
अद्वैतभाष्यमुपकल्प्य दिशो विजित्य<br>
काञ्चीपुरे स्थितिमवाप स शंकरार्यः ॥ ७१ ॥</p>
<p>गोविन्दस्य व्रतिकुलगुरोः सिद्धिमा^(<a href="#cite_note-15">[१५]</a>)कर्ण्य
कृत्वा<br>
यत्कर्तव्यं तदपि वररुंच्यादयो भ्रातरस्ते ।<br>
स्वे स्वे कर्मण्यवहितधियो विद्यया कीर्तिमन्त-<br>
श्चत्वारोऽपि स्थितिमभिमतामुज्जयिन्यामकुर्वन् ॥ ७२ ॥</p>
<p>इति श्रीयज्ञरामर्दीक्षितपुत्रस्य श्रीरामभद्रयज्वनः कृतौ<br>
पतञ्जलिचरितेऽष्टमः सर्गः ।</p>
<p><strong>समाप्तोऽयं ग्रन्थः ।</strong></p>
<hr>
<ol>
<li><a href="#cite_ref-1">↑</a> &lsquo;भानोः पश्चिमशैलकन्दरकुटीमभ्येयुषः संभ्रमा-<br>
त्संध्यारागमिषेण किं विगलिता भान्ति त्विषः पञ्चषाः ।<br>
किं चैषा कृतनिश्चयेन कवलीकर्तुं महीमण्डली-<br>
माक्रान्ता प्रथमं घनेन तमसा नीला तमालाटवी ॥&rsquo;<br>
इति श्रृङ्गारतिलकभाणे.</li>
<li><a href="#cite_ref-2">↑</a> ‘चकद्वन्द्वं चटुलनलिनीनालडोलाधिरूढं<br>
गाढाश्लिष्टं त्यजति रजनीजातविश्लेषदुःखम् ।<br>
नक्तं भुक्त्वा नवकुमुदिनीं विश्रमार्थीं विभाते<br>
गञ्जागेहं विकचकमलं गाहते चञ्चरीकः ॥'<br>
इति शृङ्गारतिलकभाणे.</li>
<li><a href="#cite_ref-3">↑</a> &lsquo;कः स्थातुमिच्छति&rsquo; ख.</li>
<li><a href="#cite_ref-4">↑</a> ‘भुवनानि विभो विना द्वौ'ख. अयं पाठः समीचीनतरश्चेति
दृश्यते.</li>
<li><a href="#cite_ref-5">↑</a> &lsquo;चित्रं वटतरोर्मूले वृद्धाः शिष्या गुरुर्युवा ।<br>
गुरोस्तु मौनं व्याख्यानं शिष्यास्तु च्छिन्नसंशयाः ॥&rsquo;.</li>
<li><a href="#cite_ref-6">↑</a> &lsquo;गोविन्दादधिकं न दैवतमिति प्रोत्तार्य हस्तावुभौ’
इति.</li>
<li><a href="#cite_ref-7">↑</a> ‘तारास्तदा ददृशिरे विरला’ ख. विद्यमानः पाठः
साधीयान्भाति.</li>
<li><a href="#cite_ref-8">↑</a> &lsquo;अम्भोजकाननमहोत्सवलक्षणानि<br>
शीतांशुकान्तिशिथिलीकृतिसूचकानि ।<br>
आविर्भवन्ति मिथुनश्रुतिदुःसहानि<br>
कुक्कूरुतानि चरणायुधकण्ठनालात् ॥&rsquo;<br>
इति श्रृङ्गारतिलकभाणे.</li>
<li><a href="#cite_ref-9">↑</a> ‘क्वचिदुष्णशाली’ क. तत्प्रामादिकमिति भाति.</li>
<li><a href="#cite_ref-10">↑</a> &lsquo;अपास्तचेत्यम्&rsquo; क.</li>
<li><a href="#cite_ref-11">↑</a> &lsquo;दृष्ट्वा पुरा निजसहस्रमुखीम्&rsquo; ख.</li>
<li><a href="#cite_ref-12">↑</a> समाधिपथरूढि ख.</li>
<li><a href="#cite_ref-13">↑</a> ‘स वाग्मी प्राचीनपुण्यजनितं भुवि बोधचिह्नैः&rsquo; ख.</li>
<li><a href="#cite_ref-14">↑</a> &lsquo;द्वारेऽभ्यपूजयदुपेत्य क</li>
<li><a href="#cite_ref-15">↑</a> ‘आकर्ण्य काले'क.</li>
</ol>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/kAvyam/TIkA/padyam/patanjali-charitam/08_aShTama_sargaH/">08 अष्टम: सर्गः </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: 08 अष्टम: सर्गः</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/kAvyam/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 May 17 06:03:13 UTC. (<a href="http://google.com/search?q=06%3a03%3a13%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
