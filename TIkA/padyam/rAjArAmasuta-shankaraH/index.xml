<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>राजारामजशङ्करः on काव्ये विश्वासटिप्पन्यः</title>
    <link>https://vvasuki.github.io/kAvyam/TIkA/padyam/rAjArAmasuta-shankaraH/</link>
    <description>Recent content in राजारामजशङ्करः on काव्ये विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vvasuki.github.io/kAvyam/TIkA/padyam/rAjArAmasuta-shankaraH/index.xml" rel="self" type="application/rss+xml" />
    <item>
      <title>चित्रसीतापरिग्रहम्</title>
      <link>https://vvasuki.github.io/kAvyam/TIkA/padyam/rAjArAmasuta-shankaraH/chitrasItAparigraham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/rAjArAmasuta-shankaraH/chitrasItAparigraham/</guid>
      <description>कर्ता - राजारामजशङ्करः गोमूग्रिकाबन्धे ऽस्ति।  वीरोऽभूद्विनयोद्भासी पुरा दशरथाभिधः ।
दूरोद्यद् विजयो नासीद् धराधीशस् तथाविधः ॥१॥
नयोन्नतिधुरीणस्य चिरार्चित-पुर-द्विषः ।
अयोध्येति पुरी तस्य व्यराजत वरत्विषः ॥२॥
अतुल्यस्य रणक्षोणी-श्रिताजस्रोत्सवश्रियः ।
नेतुस् तस्य गुणश्रेणी-स्फीतास् तिस्रोऽभवन्स्त्रियः ॥३॥
राज्ञोऽमित्रजितस् तस्य जयार्हवरतेजसः ।
यज्ञोऽपुत्रत्वतप्तस्य श्रेयान् प्रववृतेऽथ सः ॥४॥
धौताशयस् ततोऽवाप क्रतु-वैभव-भावितान् ।
सुतान् न्यायरतो भूपश् चतुरो भद्रभाषितान् ॥५॥
लसद्भुज-द्वय-स्थेम प्रजाप्रेम-समाश्रयम् ।
कौसल्या ऽजनयद् राम-व्याजाद्धाम रमाप्रियम् ॥६॥
समस्त-लक्षणोपेतः स्वामि-च्छायाम् उपाश्रितः ।
सुमना लक्ष्मणो जातः सुमित्रायास् त्रपाभृतः ॥७॥</description>
    </item>
    
    <item>
      <title>भूतधात्रि तव कुत्र स पुत्रः</title>
      <link>https://vvasuki.github.io/kAvyam/TIkA/padyam/rAjArAmasuta-shankaraH/bhUtadAtri_tava_kutra_sa_putraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/rAjArAmasuta-shankaraH/bhUtadAtri_tava_kutra_sa_putraH/</guid>
      <description>पोरबन्दरपयोनिधिवेलावालुकाविहितशैशवकेलिः ।
शान्तिनौचतुरनाविक एको भूतधात्रि तव कुत्र स पुत्रः ॥१॥
व्याख्या - हे भारतधरित्रि, पोरबन्दरनाम्नि गुर्जरदेशस्थे नगरे वर्तमानस्य सागरस्य तीरे यः स्वबाल्यलीलां प्रकटयति स्म, स शान्तिरूपाया नौकायाश्चतुर एकमात्रश्च नौकाचालको गान्धिमहात्मा त्वदीयः पुत्र इदानीं कुत्र वर्तते? नाविका हि सागरस्य तीरे स्वबाल्यं यापयन्ति, अतः शान्तिनौकानाविकेन गान्धिनाऽपि सागरतीरस्थे पोरबन्दरनगरे स्वबाल्यं यापितमित्यत्र न किमपि चित्रम् ।
राजकोटपुरि वीक्ष्य पुरो यस्ताडनादि कनकस्य किशोरः ।
आददे नियतमन्तरहिंसां भूतधात्रि तव कुत्र स पुत्रः ॥२॥
व्याख्या - गान्धिमहाभागः राजकोटनगरे विद्याभ्यासमकरोत् । राजकोटपुरं तु स्वर्णाभरणनिर्माणकेन्द्रतया प्रसिद्धम् । प्रायस्तत्र स्वर्णेनानुभूतां निघर्षणच्छेदनताप-ताडनादिरूपां हिंसां दृष्ट्वैव किशोरः सन्नेव स निजे मनसि अहिंसाव्रतं प्रथमतया स्वीचकारेत्यत्र उत्प्रेक्ष्यते । हे भारतधरित्रि, एतादृशस्तव पुत्र इदानीं कुत्रास्ति?</description>
    </item>
    
  </channel>
</rss>
