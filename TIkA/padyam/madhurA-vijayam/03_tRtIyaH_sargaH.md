+++
title = "०३ तृतीयः सर्गः"

+++

ततो यथावत् कृतचौल-सत्क्रियो  
नरेन्द्रसूनुः स्वत एव लब्धवान्।  
कलासु शश्वत् सकलासु कौशलं  
गुरूपदेशस् त्व् अपदेशताम्+++(=व्याजताम्)+++ अगात् ॥ १॥+++(4)+++

स-तीर्थ-लब्धायुध-+++(मुक्त-)+++शस्त्र-विदा  
गुणाभिरामो गुरुणैव शिक्षितः।  
शरासनासि-प्रमुखेषु शात+++(=तीक्ष्ण)+++-धीर्  
अगच्छद् अस्त्रेष्व् अखिलेषु पाटवम् ॥ २ ॥  

स +++(युधिष्ठिरवत्)+++ सत्य-वाग्, +++(भीमवत्)+++ भूरि-बलो, +++(अर्जुनवत्)+++ धनुर्-धरस्  
+++(नकुलवत्)+++ तुरङ्गमारोहण-कर्म-मर्म-वित्।  
+++(सहदेववत्)+++ कृपाण-विद्या-निपुणः पृथा-भुवाम्+++(=पाण्डवानां)+++  
अदर्शि संघात इवैकतां गतः ॥ ३ ॥  

स पञ्च-बाण-द्विप-केलि-दीर्घिकां  
+++(राज-पत्नी)+++धराऽनुराग-द्रुम--पुष्प-मञ्जरीम्।  
नितम्बिनी-नेत्र-चकोर-चन्द्रिकाम्  
अवापद् आस्कन्दित-शैशवां दशाम् ॥ ४ ॥+++(5)+++  

स नव्य-तारुण्य-निरस्त-शैशवो  
विभुर् विभक्तावयवो व्यराजत।  
वसन्त-निधूत-तुषार-मण्डलः  
पतिर् दिनानाम् इव तीव्र-दीधितिः ॥ ५ ॥  

स सर्वतः पर्वत-कन्दराश्रयैः  
परिग्रहानुग्रह-काङ्क्षिभिर् गजैः।  
वितीर्णम् उत्कोचतयेव धीर-धीर्  
अधारयद् विभ्रम-मन्थरं गतम् ॥ ६ ॥+++(4)+++  

स रूपगर्वेण निरास्थद् अङ्घ्रिणा  
स्मरस्य नूनं जय-वैजयन्तिकाम्।  
न चेत् कथं तस्य तलेऽतिकोमले  
सुलेखम् आलक्ष्यत मीनलाञ्छनम् ॥ ७॥+++(4)+++

शुभाकृतेस् तस्य सुवर्ण-मेखलं  
कटिस्थलं स्थूल-शिला-विशङ्कटम्+++(=विशालम्)+++।  
व्यडम्बयन्-नूतन-धातु-पट्टिका-  
परिष्कृताम् अञ्जन-भूभृतस् तटीम् ॥ ८ ॥  

अधारयद् दर्शित-देह-सौष्ठवां  
स राजसूनुस् तनु-वृत्त-मध्यता(मा?)म् +++(कटिं)+++।  
पराक्रम-त्रासित-चित्त-वृत्तिभिर्  
मृगाधिराजैर् उपदीकृताम् इव ॥ ९॥+++(5)+++

व्यराजतोरःस्थलम् अस्य तावता  
विशाल-भावेन कवाट-बन्धुरम्।  
करीन्द्र-कुम्भ-प्रतिमं मृगी-दृशां  
कुच-द्वयं याति न यावता बहिः ॥ १० ॥+++(5)+++   

घनांस-पीठौ कठिनारुणाङ्गुली  
पटु-प्रकोष्ठौ+++(=forearm)+++ +++(द्वार-बन्धन-)+++परिघाऽनुकारिणौ।  
महौजसस् तस्य मनोहरौ भुजाव्  
अपश्यद् आजानुविलम्बिनौ जनः ॥ ११ ॥  

विहाय मध्यं यदि लक्ष्म-रेखया  
बहिः प्रसार्येत सुधांशु-मण्डलम्।  
दरोदित-श्मश्रु-(कृ)त-श्रियस् तदा  
तद्-आननेन्दोर् उपमानतां व्रजेत् ॥ १२ ॥+++(5)+++  

विनिद्र+++(→प्रफुल्ल)+++-पङ्केरुह-दाम+++(=माला??)+++-दीर्घयोर्  
दृशोर् उपान्ते जनितोऽस्य शोणिमा।  
अनर्गल-स्वप्रसर-प्ररोधक-  
श्रुति-द्वयी-दर्शित-रोषयोर् इव ॥ १३ ॥+++(5)+++  

अनुल्बणाम्+++(=अनतिबृहतीम्)+++ आयत-तुङ्ग-बन्धुराम्  
अमंस्त लोकः स्फुटम् अस्य नासिकाम्।  
विशृङ्खल-व्याप्नुवद्-ईक्षण-द्वयी-  
परस्पराक्रान्ति-निवारणार्गलाम् ॥ १४ ॥+++(5)+++  

अधारयद् +++(पुष्पेण)+++ गर्भित-रक्त-सन्ध्यकं  
नृपात्मजः केश-कलापम् आयतम्।  
दृढानुराग-च्छुरितैर् मृगी-दृशाम्  
अनुप्रविष्टं हृदयैर् इवान्तरा ॥ १५ ॥+++(4)+++   

सह प्रतापेन समुन्नतिं वपुर्  
वलक्ष+++(=श्वेत)+++-भावं यशसा विलोचने।  
गुणैः परीणाहम्+++(=circumference)+++ अमुष्य कन्धरा  
स्वरेण गाम्भीर्यम् अगच्छद् आशयः ॥ १६ ॥+++(5)+++  

अथैनम् आसादित-यौवनोदयं  
नरेन्द्र-कन्याऽभिर् अयोजयन् नृपः।  
घनागमः संभृत-रत्न-संपदं  
वरापगाभिर् निधिम् अम्भसाम् इव ॥ १७ ॥+++(5)+++  

शचीव शक्रस्य रमेव शार्ङ्गिणः  
सतीव शम्भो ...........।
.....॥ १८ ॥  

नरेन्द्र-सूनुर् नयनाभिरामया तया  
समं निर्विशति स्म सुभ्रुवा।  
परस्पर-प्रेम-रसोत्तरं सुखं  
दिवौकसाम् अप्य् अतिमात्र-दुर्लभम् ॥ १९ ॥  

## राजोपदेशः
अराति-वर्गोन्मथनेन विश्रुतं  
विधातुम् अत्यन्त-विनीतम् अप्यमुम्।  
कदाचिद् अर्थोल्लसितेन भूपतिः  
स वाङ्मयेनैवम् उपादिशत् सुतम् ॥ २० ॥  

धियः प्रकाशाद् उपदेश-संभृतात्  
तमो हि तारुण्य-विजृम्भितं जनाः।  
समुज्झितुं तात भवन्ति पारितास्  
तद् एतद् आकर्णयितुं त्वम् अर्हसि ॥ २१ ॥  

गुरूपदेशः किल कथ्यते बुधैर्  
अकर्कशं किञ्चन रत्न-कुण्डलम्।  
अमेचकं+++(=अकृष्णं)+++ नूतनम् अञ्जनं सताम्  
अजात-गात्र-क्षयम् अद्भुतं तपः ॥ २२ ॥  

मुहुः प्रसर्पन्-मद-मीलितेक्षणाः  
क्षणाधिरोहद्-रजसो मलीमसाः।  
गजा इव स्तम्भ-निरुद्ध-चेतसः  
खला न गृह्णन्ति नियन्तृ-चोदितम् ॥ २३ ॥+++(4)+++  

मदान्धकारो हि महा-निशीथिनी  
प्रबोध-चन्द्र-प्रतिरोध-कालिका।  
मनोज-मत्त-द्विप-वैजयन्तिका  
शरीरिणां शश्वद् अलङ्घिनी दशा ॥ २४ ॥   

भवत्य् अहङ्कार-महीरुहाङ्कुरे  
दया-पयश्-शोषण-दारुणोष्मणि।  
तमःप्रदोषे तरुणिम्नि कस्य वा  
समञ्जसं पश्यति दृष्टिर् अञ्जसा ॥ २५ ॥+++(4)+++  

युवानमज्ञातनयागमक्रम स्वतन्त्रमैश्वर्यमदोद्धतं नृपम्।  
विपत् क्षणेन व्यसनानुबन्धजा क्षिणोति चन्द्रं क्षणदेव तामसी ॥ २६ ॥  

अशेषदोषाङ्कुरकुञ्जभूमयो मदान्धचेतोमृगबन्धवागुराः।  
कथं नु विश्वासपदं मनीषिणां मनोजमायाभटशस्रिकाः स्रियः ॥ २७ ॥  

फलोत्तरा भूमिरनत्यय बलं महार्हरत्नाभरणं च संपदः।  
किमन्यदात्मा च कलत्रपुत्रकैः परार्थमेव ध्रुवमक्षदेविनः ॥ २८ ॥   

विना फलं जीवितसंशयप्रदा विनोदबुद्धया मृगयां भजेत कः ।
प्रमाद्यतां पार्थिवगन्धहस्तिनामियं हि वारी कथिता विचक्षणैः ॥ २९॥

89 समग्रतारुण्यमदस्य संपदा स्खलगतेर्यन्मदिरानिषेवणम्।  
स एष दोषत्रयजे महाज्वरे ग्रहामिभूतस्य भुजङ्गनिग्रहः ॥ ३० ॥   

हितानि कुर्वन्नपि नानुरक्तये जनस्य जल्पन् परुषं रुषा नृपः।  
पयांसि वर्षन्नपि किं न भीषणः कठोरविस्फूर्जथुगार्जितो घनः ॥ ३१ ॥  

दुनोति दण्डेन दुरुत्सहेन यः प्रसह्य राष्ट्रं पदमात्मसंपदाम्।  
स वृक्षमारुह्य कुठारपातनं करोति मूलोदलनाय दुर्मतिः ॥ ३२ ॥   
मदादपात्रेषु ददाति मन्दधीर्धनानि धर्मादिकसाधनानि यः।  
निपात्यते तेन मखक्रियोचितं हविश्चितासद्मनि कृष्णवर्त्मनि ॥ ३३ ॥  

अथैमिरैश्चर्यशरीरयक्ष्महिताखिलाङ्गैर्व्यसनरुपद्रताः ॥  
तमःपराभूतनिजौजसो नृपाः प्रयान्ति कालाद् द्विषतामुपेक्ष्यताम् ॥ ३४ ॥  

उपेयुवीं पुण्यवशेन संपदं गुणानुरोधादुण्भोक्तुभक्षमाः।  
स्वचापलेन श्लथयन्ति दुर्धियो वलीमुखाः पुप्पमर्य.मिव स्रजम् ॥ ३५ ॥  

भवादृशास्तु स्वत एव शुद्वया गुरूपदेशै णितप्रकाशया।  
धिया निरस्तव्यसनानुबन्धया विलोक्य कार्याणि विधातुमीशते ॥ ३६ ॥  

तदेवमात्मन्यवधार्य धैर्यतस्तथा विधेयं भवतापि धीमता।  
यथेयमेकान्तचला भवद्गणैर्लभेत लक्ष्मीः स्थिरतामनारतम् ॥ ३७ ॥  

क्रमागताः कर्मकृतो विमत्सरास्तरस्विनस्तापितवैरिमानसाः ।
महीभुजस्त्यक्तमदा मदाज्ञया तवान्तिके तात।  
वसन्ति साम्प्रतम् ॥ ३८॥
सहस्रशस्तुङ्गतुरङ्गवीचयो मदद्विपद्वीपविशेषितान्तराः।  
भवन्तमुग्रायुधनकराजयो भजन्ति नित्यं बहला बलाब्धयः ॥ ३९ ॥  

90

तदेवमुज्जृम्भितभूरियौरुषः पराक्रम वैरिषु कर्तुमर्हसि ।
उपप्लुताशेषजगत्सु रोपणो वृषेव शातां शतकोटिमद्रिषु ॥ ४० ॥   
उपेत्य तुण्डीरमखण्डितोद्यमः प्रमथ्य चम्पप्रसुखान् रणोन्मुखान्।  
प्रशाधि काञ्चीमनुवर्तितप्रजः पतिनिधीनामलकापुरीमिव ॥ ४१ ॥   
अथाभिभूताखिलवन्यभूभृतस्तुरुष्कभङ्गस्तव नैव दुष्करः।  
निगीर्णशाखाशतसं(वृतःहतिः)कथं तरुप्रकाण्डं न दहेद् दवानलः ॥४२॥ अनेन देशानधिकृत्य दक्षिणान वितन्यते राक्षसराजदुनयः।  
त्वयापि लोकत्रयतापहारिणा विधीयतां राघवकर्म निर्मलम् ॥ ४३ ॥   
इनीरयित्वा विरते नरेश्वरे प्रवृष्टपाथोधरसाम्यवारिणि।  
कृतप्रणामः शिरसा प्रतीष्टवान् गुरूपदेशं गुणिनां पुरस्सरः ॥ ४४ ॥  

ततो महागुरुणा विभूषणैः प्रसाधितः स्वावयवावतारितैः।  
परेऽहे निर्धारितजैत्रनिर्गमो विजाधिवास प्रमनाः समासदत्।  
४५ ॥
अथोरगाणामधिपाय भाविनं भुवो भरस्यापगमं दिनेश्वरः।  
निवेदयिष्यन्निव गाढरंहसा रथेन पातालगुहामगाहत ॥ ४६ ॥  

अथ नृपसुतः सान्ध्यं निर्माय कर्म समां गतः
क्षणमिव गुरोराज्ञां राज्ञां गणाय निवेद्य सः।  
विमतविजयव्यग्रोत्साहान् विहाय गृहाय ता
नरमत सुखी शय्यागेहे सरोजमुखीसखः ॥ ४७ ॥   

