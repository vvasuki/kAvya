<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ on काव्ये विश्वासटिप्पन्यः</title>
    <link>https://vvasuki.github.io/kAvyam/TIkA/padyam/kathAsaritsAgaraH/09/</link>
    <description>Recent content in &#43;०९ on काव्ये विश्वासटिप्पन्यः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/kAvyam/TIkA/padyam/kathAsaritsAgaraH/09/index.xml" rel="self" type="application/rss+xml" />
    
    
    <item>
      <title>००१</title>
      <link>https://vvasuki.github.io/kAvyam/TIkA/padyam/kathAsaritsAgaraH/09/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/09/001/</guid>
      <description>इदं गुरुगिरीन्द्रजाप्रणयमन्दरान्दोलना-
त्पुरा किल कथामृतं हरमुखाम्बुधेरुद्गतम् ।
प्रसह्य रसयन्ति ये विगतविघ्नलब्धर्द्धयो
धुरं दधति वैबुधीं भुवि भवप्रसादेन ते ।। निशुम्भभरनम्रोर्वीखर्विताः पर्वता अपि। ।
यं नमन्तीव नृत्यन्तं नमामस्तं विनायकम् ।। १
एवं वत्सेश्वरसुतः कौशाम्ब्यां भवने पितुः ।
वसन्विद्याधराधीशैरादावेव कृतानतिः ।। २
नरवाहनदत्तः स कदाचिन्मृगयागतः ।
विवेश गोमुखसखो मुक्तसैन्यो महद्वनम् ।। ३
स तत्र दक्षिणेनाक्ष्णा स्फुरतोक्तशुभागमः ।
दिव्यवीणारवोन्मिश्रमशृणोद्गीतनिःस्वनम् ।। ४
गत्वा तदनुसारेण नातिदूरं ददर्श सः ।
स्वयंभ्वायतनं शैवं संयताश्वो विवेश च ।। ५</description>
    </item>
    
    <item>
      <title>००२</title>
      <link>https://vvasuki.github.io/kAvyam/TIkA/padyam/kathAsaritsAgaraH/09/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/09/002/</guid>
      <description>ततोऽलंकारवत्या स युक्तो वत्सेश्वरात्मजः ।
नरवाहनदत्तोऽत्र नववध्वा पितुर्गृहे ।। १
तच्चेटिकानां दिव्येन नृत्यगीतेन रञ्जितः ।
आपानं सेवमानश्च सचिवैः सह तस्थिवान् ।। २
एकदा च तमागत्य सा श्वश्रूः काञ्चनप्रभा ।
अलंकारवतीमाता विहितातिथ्यमब्रवीत् ।। ३
आगच्छास्मद्गृहं पश्य तत्सुन्दरपुरं पुरम् ।
रमस्व तत्रोपवनेष्वलंकारवतीयुतः ।। ४
एतच्छ्रुत्वा तथेत्युक्त्वा पितुरावेद्य तद्गिरा ।
वसन्तक सहादाय वध्वा सह समन्त्रिकः ।। ५
श्वश्र्वा विद्याप्रभावेण तयैव स विनिर्मितम् ।
विमानवरमारुह्य प्रतस्थे व्योमवर्त्मना ।। ६
विमानस्थश्च गगनात्सोऽधस्तात्प्रविलोकयन् ।
स्थलीपरिमितां पृथ्वीं समुद्रान्परिखालघून् ।। ७</description>
    </item>
    
    <item>
      <title>००३</title>
      <link>https://vvasuki.github.io/kAvyam/TIkA/padyam/kathAsaritsAgaraH/09/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/09/003/</guid>
      <description>ततोऽन्येद्युरलंकारवतीपार्श्वस्थितं सखा ।
नरवाहनदत्तं तं मरुभूतिर्व्यजिज्ञपत् ।। १
पश्य पश्य वराकोऽयं देव कार्पटिकस्तव ।
चर्मखण्डैकवसनो जटालः कृशधूसरः ।। २
सिंहद्वाराद्दिवारात्रं शीते वाप्यातपेऽपि वा ।
न चलत्येव तन्नास्य किमद्यापि प्रसीदसि ।। ३
काले दत्तं वरं ह्यल्पमकाले बहुनापि किम् ।
तद्यावन्म्रियते नैष तावदस्य कृपां कुरु ।। ४
तच्छ्रुत्वा गोमुखोऽवादीत्साधूक्तं मरुभूतिना ।
किं पुनर्नापराधोऽस्ति तव देवात्र कश्चन ।। ५
क्षयो यावन्न वृत्तो हि पापस्य परिपन्थिनः ।
तावद्दानप्रवृत्तोऽपि दातुं शक्नोति न प्रभुः ।। ६</description>
    </item>
    
    <item>
      <title>००४</title>
      <link>https://vvasuki.github.io/kAvyam/TIkA/padyam/kathAsaritsAgaraH/09/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/09/004/</guid>
      <description>एवं स निवसंस्तत्र वत्सेशस्य पितुर्गृहे ।
गोमुखाद्यैः स्वसचिवैः सेव्यमानोऽनुरागिभिः ।। १
विहरंश्चाप्यलंकारवत्या देव्यानुरक्तया ।
मानविघ्नासहोद्गाढतत्प्रेममुषितेर्ष्यया ।। २
नरवाहनदत्तोऽथ कदाचिन्मृगकाननम् ।
जगाम रथमारुह्य पश्चादारूढगोमुखः ।। ३
प्रलम्बबाहौ तस्मिंश्च विप्रवीरेऽग्रयायिनि ।
चकाराखेटकक्रीडां स तत्र सहितोऽनुगैः ।। ४
सर्वप्राणेन धावत्सु रथाश्वेष्वपि तस्य सः ।
प्रलम्बबाहुस्तद्वेगं विजित्य पुरतो ययौ ।। ५
सोऽवधीत्सायकैः सिंहव्याघ्रादीन्स्यन्दने स्थितः ।
प्रलम्बबाहुस्त्वसिना पादचारी जघान तान् ।। ६
अहो शौर्यमहो जङ्घाजवोऽस्येति विसिस्मिये ।
नरवाहनदत्तश्च दृष्ट्वा दृष्ट्वा स तं द्विजम् ।। ७</description>
    </item>
    
    <item>
      <title>००५</title>
      <link>https://vvasuki.github.io/kAvyam/TIkA/padyam/kathAsaritsAgaraH/09/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/09/005/</guid>
      <description>ततोऽन्येद्युरलंकारवतीवासगृहे स्थितम् ।
नरवाहनदत्तं तं संनिधौ सर्वमन्त्रिणाम् ।। १
एत्य विज्ञापयामास मरुभूतिकसेवकः ।
सोदर्यः सौविदल्लस्य तदन्तःपुररक्षिणः ।। २
मरुभूतेर्मया देव सेवा वर्षद्वयं कृता ।
भोजनाच्छादनं दत्तं सभार्यस्यामुना मम ।। ३
आभाषितास्तु तत्पृष्ठे दीनाराः प्रतिवत्सरम् ।
पञ्चाशद्ये ममानेन तानेष न ददाति मे ।। ४
मृग्यमाणेन चैतेन चरणेनाहमाहतः ।
तेनोपविष्टः प्रायेऽहं सिंहद्वारेऽस्य तावके ।। ५
विचारयति चेन्नात्र देवो मे तत्करोम्यहम् ।
अग्निप्रवेशमधिकं किं वच्म्येष हि मे प्रभुः ।। ६
इत्युक्त्वा विरते तस्मिन्मरुभूतिरभाषत ।</description>
    </item>
    
    <item>
      <title>००६</title>
      <link>https://vvasuki.github.io/kAvyam/TIkA/padyam/kathAsaritsAgaraH/09/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/09/006/</guid>
      <description>ततः स गोमुखाख्यातकथातुष्टः प्रियासखः ।
दृष्ट्वा सकोपविकृतिं मरुभूतिं तदीर्ष्यया ।। १
नरवाहनदत्तस्तं निजगादानुरञ्जयन् ।
मरुभूते त्वमप्येकां किं नाख्यासि कथामिति ।। २
ततः स बाढमाख्यामीत्युक्त्वा तुष्टेन चेतसा ।
समाख्यातुं कथामेतां मरुभूतिः प्रचक्रमे ।। ३
चन्द्रस्वामीत्यभूत्पूर्वं राज्ञः कमलवर्मणः ।
नगरे देव कमलपुराख्ये ब्राह्मणोत्तमः ।। ४
तस्य लक्ष्मीसरस्वत्योस्तृतीया विनयोज्ज्वला ।
भार्या देवमतिर्नाम समाना सुमतेरभूत् ।। ५
तस्यां तस्य च विप्रस्य पत्न्यां जले सुलक्षणः ।
पुत्रः स यस्य जातस्य वागेवमुदगाद्दिवः ।। ६
चन्द्रस्वामिन्महीपालो नाम्ना कार्यः सुतस्त्वया ।</description>
    </item>
    
  </channel>
</rss>