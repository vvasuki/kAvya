<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ on काव्ये विश्वासटिप्पणयः</title>
    <link>https://vvasuki.github.io/kAvya/TIkA/padyam/kathAsaritsAgaraH/08/</link>
    <description>Recent content in &#43;०८ on काव्ये विश्वासटिप्पणयः</description>
    <generator>Hugo -- gohugo.io</generator>
    <language>en-us</language><atom:link href="https://vvasuki.github.io/kAvya/TIkA/padyam/kathAsaritsAgaraH/08/index.xml" rel="self" type="application/rss+xml" />
    <item>
      <title>००१</title>
      <link>https://vvasuki.github.io/kAvya/TIkA/padyam/kathAsaritsAgaraH/08/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/kathAsaritsAgaraH/08/001/</guid>
      <description>चलत्कर्णानिलोद्भूतसिन्दूरारुणिताम्बरः ।
जयत्यकालेऽपि सृजन्संध्यामिव गजाननः ।। १
एवं वत्सेश्वरसुतः कौशाम्ब्यां स पितुर्गृहे ।
नरवाहनदत्तस्ता भार्याः प्राप्यावसत्सुखम् ।।
एकदा पितुरास्थाने स्थितश्च पुरुषं दिवः ।
अवतीर्यागतं तत्र दिव्यरूपं ददर्श सः ।। ३
प्रणतं तं च सत्कृत्य पित्रा साकं क्षणान्तरे ।
कस्त्वं किमागतोऽसीति पृष्टवान्सोऽप्यथाब्रवीत् ।। ४
अस्तीह वज्रकूटाख्यं पृष्ठे हिमवतः पुरम् ।
वज्रसारमयत्वाद्यत्ख्यातमन्वर्थनामकम् ।। ५५
तत्र वज्रप्रभाख्योऽहमासं विद्याधराधिपः ।
वज्रनिर्मितदेहत्वान्नामान्वर्थं तथैव मे ।। ६
मन्निर्मिते यथाकालं भक्तः संश्चक्रवर्तिनि ।
अजेयस्त्वं विपक्षाणां मत्प्रसादाद्भविष्यसि ।। ७</description>
    </item>
    
    <item>
      <title>००२</title>
      <link>https://vvasuki.github.io/kAvya/TIkA/padyam/kathAsaritsAgaraH/08/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/kathAsaritsAgaraH/08/002/</guid>
      <description>अथ तत्रैकदास्थानस्थिते चन्द्रप्रभे नृपे ।
सूर्यप्रभे च तत्रस्थे समग्रसचिवान्विते ।। १
सिद्धार्थोदीरितकथाप्रसङ्गेन मये स्मृते ।
अकस्मादत्र वसुधा सभामध्ये व्यदीर्यत ।। १
ततो भूविवरादादौ सशब्दः सुरभिर्मरुत् ।
आविरासीत्ततः पश्चादुज्जगाम मयासुरः ।। ३
कृष्णोन्नतशिरःशृङ्गज्वलत्केशमहौषधिः ।
रक्ताम्बरोच्छलद्धातुर्निशायामिव पर्वतः ।। ४
यथार्हकृतपूजश्च राज्ञा चन्द्रप्रभेण सः ।
रत्नासनोपविष्टः सन्दानवेन्द्रोऽभ्यभाषत ।। ५५
भुक्ता भोगा इमे भौमा भवद्भिरधुना च वः ।
कालोऽन्येषां तदुद्योगे मतिं कुरुत सांप्रतम् ।। ६
दूतान्प्रेष्यानयध्वं स्वान्नृपान्संबन्धिबान्धवान् ।
ततो विद्याधरेन्द्रेण मिलिष्यामः सुमेरुणा ।। ७</description>
    </item>
    
    <item>
      <title>००३</title>
      <link>https://vvasuki.github.io/kAvya/TIkA/padyam/kathAsaritsAgaraH/08/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/kathAsaritsAgaraH/08/003/</guid>
      <description>ततो मयसुनीथौ तौ गत्वा सूर्यप्रभश्च सः ।
कश्यपस्याश्रमात्तस्मात्संप्रापुः सर्व एव ते ।। १
संगमं चन्द्रभागाया ऐरावत्याश्च यत्र ते ।
स्थिताः सूर्यप्रभस्यार्थे राजानो मित्रबान्धवाः ।। २
प्राप्तं सूर्यप्रभं ते च दृष्ट्वा तत्र स्थिता नृपाः ।
रुदन्तोऽग्रे समुत्तस्थुर्विषण्णा मरणोन्मुखाः ।। ३
चन्द्रप्रभादर्शनजां तेषामाशङ्क्य दुःखिताम् ।
सूर्यप्रभोऽखिलं तेभ्यो यथावृत्तं शशंस तत् ।। ४
तथापि विग्नाः पृष्टास्ते तेन कृच्छ्रादवर्णयन् ।
तस्य भार्यापहरणं विहितं श्रुतशर्मणा ।। ५
तत्पराभवदुःखाच्च देहत्यागोद्यमं निजम् ।
वारितं दिव्यया वाचा तथैवास्मै न्यवेदयत् ।। ६</description>
    </item>
    
    <item>
      <title>००४</title>
      <link>https://vvasuki.github.io/kAvya/TIkA/padyam/kathAsaritsAgaraH/08/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/kathAsaritsAgaraH/08/004/</guid>
      <description>ततः प्रातः समं सैन्यैः स सुमेरुतपोवनात् ।
तस्मात्सूर्यप्रभः प्रायाच्छ्रुतशर्मजिगीषया ।। १
तन्निवासस्य निकटं त्रिकूटाद्रेरवाप्य च ।
आवासितोऽभूत्तत्रस्थं बलेनोत्सार्य तद्बलम् ।। २
आवासिते च तत्रास्मिन्ससुमेरुमयादिके ।
आस्थानस्थे त्रिकूटेशसंबन्धी दूत आययौ ।। ३
स चागत्य जगादैवं सुमेरुं खेचरेश्वरम् ।
श्रुतशर्मपिता राजा तव संदिष्टवानिदम् ।। ४
दूरस्थस्य न तेऽस्माभिराचारो जातुचित्कृतः ।
अद्यास्मद्विषयं प्राप्तः स त्वं प्राघुणिकैः सह ।। ५
तदातिथ्यमिदानीं वो विधास्यामो यथोचितम् ।
श्रुत्वैतं शत्रुसंदेशं सुमेरुः प्रत्युवाच तम् ।। ६
साधु नास्मत्समं पात्रमतिथिं प्राप्स्यथापरम् ।</description>
    </item>
    
    <item>
      <title>००५</title>
      <link>https://vvasuki.github.io/kAvya/TIkA/padyam/kathAsaritsAgaraH/08/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/kathAsaritsAgaraH/08/005/</guid>
      <description>अथ युद्धभुवं प्रातर्जग्मुः सूर्यप्रभादयः ।
श्रुतशर्मादयस्ते च संनद्धाः सबलाः पुनः ।। १
पुनश्च सेन्द्राः सब्रह्मविष्णुरुद्राः सुरासुराः ।
सयक्षोरगगन्धर्वाः सङ्ग्रामं द्रष्टुमाययुः ।। २
श्रुतशर्मबले चक्रव्यूहं दामोदरो व्यधात् ।
वज्रव्यूहं प्रभासश्च सूर्यप्रभबलेऽकरोत् ।। ३
ततः प्रववृते युद्धं तयोरुभयसैन्ययोः ।
तूर्यैः सुभटनादैश्च बधिरीकृतदिक्तटम् ।। ४
सम्यक्छस्त्रहताः शूरा भिन्दन्ति मम मण्डलम् ।
इतीव शरजालान्तश्छन्नो भानुरभूद्भिया ।। ५
दामोदरकृतं चक्रव्यूहमन्येन दुर्भिदम् ।
भित्त्वा प्रभासः प्राविक्षदथ सूर्यप्रभाज्ञया ।। ६
तं च दामोदरो व्यूहच्छिद्रमेत्यावृणोत्स्वयम् ।
प्रभासो ययुधे तं च तत्रैकरथ एव सः ।। ७</description>
    </item>
    
    <item>
      <title>००६</title>
      <link>https://vvasuki.github.io/kAvya/TIkA/padyam/kathAsaritsAgaraH/08/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/kathAsaritsAgaraH/08/006/</guid>
      <description>ततः स रात्रावस्त्रीकः शयनस्थो रणोन्मुखः ।
सूर्यप्रभः स्वसचिवं वीतभीतिमभाषत ।। १
निद्रा मे नास्ति तत्कांचित्सत्त्ववीराश्रितां सखे ।
कथामपूर्वामाख्याहि रात्रावस्यां विनोदिनीम् ।। २
एतत्सूर्यप्रभवचो वीतभीतिर्निशम्य सः ।
यथाज्ञापयसीत्युक्त्वा कथां कथितवानिमाम् ।। ३
अस्त्यलंकृतिरेतस्यां पृथ्व्यामुज्जयिनी पुरी ।
रत्नैरशेषैर्निचिता सुनिर्मलगुणोम्भितैः ।। ४
तस्यामभून्महासेनो नाम राजा गुणिप्रियः ।
कलानां चैकनिलयः सूर्येन्दूभयरूपधृक् ।। ५
तस्याशोकवती नाम राज्ञी प्राणसमाभवत् ।
यस्या रूपेण सदृशी नासीदन्या जगत्त्रये ।। ६
तया देव्या समं तस्य राज्यं राज्ञोऽनुशासतः ।
गुणशर्माभिधानोऽभूद्विप्रो मान्यस्तथा प्रियः ।। ७</description>
    </item>
    
    <item>
      <title>००७</title>
      <link>https://vvasuki.github.io/kAvya/TIkA/padyam/kathAsaritsAgaraH/08/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvya/TIkA/padyam/kathAsaritsAgaraH/08/007/</guid>
      <description>सप्तमस्तरङ्गः ।
ततः सूर्यप्रभः प्रातरुत्थाय सचिवैः सह ।
दानवादिबलैः सर्वैर्युतो युद्धभुवं ययौ ।। १
आययौ श्रुतशर्मा च विद्याधरबलैर्वृतः ।
आजग्मुश्च पुनर्द्रष्टुं सर्वे देवासुरादयः ।। २
सैन्ये द्वे अपि ते व्यूहावर्धचन्द्रौ च चक्रतुः ।
प्रावर्तत ततो युद्धं बलयोरुभयोस्तयोः ।। ३
सशब्दमभिधावन्तो निकृन्तन्तः परस्परम् ।
पत्त्रारूढाः प्रजविनो युद्ध्यन्ते स्म शरा अपि ।। ४
कोषाननाग्रनिर्याताः सुदीर्घाः पीतशोणिताः ।
लीलाः खड्गलता रेजु कृतान्तरसना इव ।। ५
शरोत्फुल्लमुखाम्भोजसंपतच्चक्रसंहति ।
राजहंसक्षयायासीत्तदाहवमहासरः ।। ६
उत्फलद्भिः पतद्भिश्च निर्लूनैः शूरमूर्धभिः ।</description>
    </item>
    
  </channel>
</rss>
