<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१० on काव्ये विश्वासटिप्पन्यः</title>
    <link>https://vvasuki.github.io/kAvyam/TIkA/padyam/kathAsaritsAgaraH/10/</link>
    <description>Recent content in &#43;१० on काव्ये विश्वासटिप्पन्यः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/kAvyam/TIkA/padyam/kathAsaritsAgaraH/10/index.xml" rel="self" type="application/rss+xml" />
    
    
    <item>
      <title>००१</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/001/</guid>
      <description>अवारणीयं रिपुभिर्वारणीयं करं नुमः ।
हेरम्बस्य ससिन्दूरमसिं दूरमघच्छिदम् ।। १
पायाद्वः पुरदाहाय शंभोः संदधतः शरम् ।
समं व्यग्रेषु नेत्रेषु तृतीयमधिकं स्फुरत् ।। २
रक्तारुणा नृसिंहस्य कुटिला विद्विषो वधे ।
नखश्रेणी च दृष्टिश्च निहन्तुं दुरितानि वः ।। ३
एवं वत्सेश्वरसुतः कौशाम्ब्यां सचिवैः सह ।
नरवाहनदत्तः स तस्थौ भार्यासखः सुखी ।। ४
एकदा चास्थिते तस्मिन्नास्थानस्थस्य तत्पितुः ।
वत्सेश्वरस्य विज्ञप्त्यै तद्वासी वणिगाययौ ।। ५
स रत्नदत्तनामा तं प्रतीहारनिवेदितः ।
प्रविश्य नत्वा राजानं वणिगेवं व्यजिज्ञपत् ।। ६</description>
    </item>
    
    <item>
      <title>००२</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/002/</guid>
      <description>एवं वेश्यास्वसद्भावे कथिते मरुभूतिना ।
आचख्यौ गोमुखो धीमांस्तद्वत्कुमुदिकाकथाम् ।। १
आसीद्विक्रमसिंहाख्यः प्रतिष्ठाने महीपतिः ।
व्यधायि विधिनान्वर्थो यः सिंह इव विक्रमे ।। २
यस्येश्वरस्य सुभगा नदीनप्रभवा प्रिया ।
अलंकारतनुर्देवी शशिलेखेति चाभवत् ।। ३
तमेकदा स्वनगरे स्थितं संभूय गोत्रजाः ।
पञ्चषा गृहमागत्य राजानं पर्यवेष्टयन् ।। ४
महाभटो वीरबाहुः सुबाहुः सुभटस्तथा ।
नृपः प्रतापादित्यश्च सर्वेऽप्येते महाबलाः ।। ४
तेषु सामादि युञ्जानं निराकृत्य स्वमन्त्रिणम् ।
राजा विक्रमसिंहोऽसौ युद्धायैषां विनिर्ययौ ।। ६
प्रवृत्ते शस्त्रसंपाते स नृपः सैन्ययोर्द्वयोः ।</description>
    </item>
    
    <item>
      <title>००३</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/003/</guid>
      <description>ततः प्रातः कृतावश्यकार्यः स सचिवैः सह ।
नरवाहनदत्तः स्वमुद्यानं विहरन्ययौ ।। १
तत्रस्थश्च प्रभापुञ्जमादौ व्योम्नोऽप्यनन्तरम् ।
ततो विद्याधरीर्बह्वीरवतीर्णा ददर्श सः ।। २
तासां मध्ये च दीप्तानां ददर्शैकां स कन्यकाम् ।
ताराणामिव शीतांशुलेखां लोचनहारिणीम् ।। ३
विकसत्पद्मवदनां लोललोचनषट्पदाम् ।
सलीलहंसगमनां वहदुत्पलसौरभाम् ।। ४
तरङ्गहारित्रिवलीलतालंकृतमध्यमाम् ।
साक्षादिव स्मरोद्यानवापीशोभाधिदेवताम् ।। ७
स्मरसंजीवनीं तां च दृष्ट्वा सोत्कलिकामतः ।
चान्द्रीं मूर्तिमिवाम्भोधिश्चुक्षुभे स नृपात्मजः ।। ६
अहो सुन्दरनिर्माणवैचित्री काप्यसौ विधेः ।
इति शंसन्स सचिवैः सहितस्तामुपाययौ ।। ७</description>
    </item>
    
    <item>
      <title>००४</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/004/</guid>
      <description>ततो विद्याधरीयुग्मकथामाख्याय गोमुखः ।
नरवाहनदत्तं तमुवाच सचिवाग्रणीः ।। १
केचिदेव सहन्तेऽत्र लोकद्वयहितैषिणः ।
सामान्या अपि कामादेरावेगं कृतबुद्धयः ।। २
तथा च शूरवर्माख्यो बभूव कुलपुत्रकः ।
राज्ञः कुलधराख्यस्य सेवकः ख्यातपौरुषः ।। ३
स ग्रामादागतो जातु प्रविष्टोऽशङ्कितं गृहे ।
भार्यां स्वेनैव मित्रेण ददर्श स्वैरसंगताम् ।। ४
दृष्ट्वा नियम्य स क्रोधं चिन्तयामास धैर्यतः ।
कि मित्रद्रोहिणैतेन पशुना निहतेन मे ।। ७
दुश्चारिण्यानया वापि पापया निगृहीतया ।
किं करोम्यहमप्येनमात्मानं पापभागिनम् ।। ६
इत्यालोच्य परित्यज्य तावुभावप्युवाच सः ।</description>
    </item>
    
    <item>
      <title>००५</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/005/</guid>
      <description>ततः शक्तियशः सोत्कं गोमुखः स विनोदयन् ।
नरवाहनदत्तं तं मन्त्री पुनरभाषत ।। १
श्रुता प्राज्ञकथा देव त्वया मुग्धकथां शृणु ।
मुग्धबुद्धिरभूत्कश्चिदाढ्यस्य वणिजः सुतः ।। २
जगाम स वणिज्यायै कटाहद्वीपमेकदा ।
भाण्डमध्ये च तस्याभून्महानगुरुसंचयः ।। ३
विक्रीता परभाण्डस्य न तस्यागुरु तत्र तत् ।
कश्चिज्जग्राह तद्वासी जनो वेत्ति न तत्र तत् ।। ४
काष्ठिकेभ्यस्ततोऽङ्गारान्दृष्ट्वापि क्रीणतो जनान् ।
स कालागुरु दग्ध्वा तदङ्गारानकरोज्जडः ।। ५
विक्रीयाङ्गारमूल्येन तच्चागत्य ततो गृहम् ।
तदेव कौशलं शंसन्स ययौ लोकहास्यताम् ।। ६</description>
    </item>
    
    <item>
      <title>००६</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/006/</guid>
      <description>ततः प्रातः समुत्थाय पितुर्वत्सेश्वरस्य सः ।
नरवाहनदत्तोऽत्र दर्शनायान्तिकं ययौ ।। १
तत्र पद्मावतीदेवी भ्रातरि स्वगृहात्ततः ।
आगते मगधेशस्य तनये सिंहवर्मणि ।। २
तत्स्वागतकथाप्रश्नप्रवादैर्दिवसे गते ।
नरवाहनदत्तः स्वं भुक्त्वा मन्दिरमाययौ ।। ३
तत्र शक्तियशः सोत्कं तं विनोदयितुं निशि ।
ततः स गोमुखो धीमानिमामकथयत्कथाम् ।। ४
बभूव क्वापि सच्छायो महान्न्यग्रोधपादपः ।
शकुन्तशब्दैः पथिकान्विश्रमायाह्वयन्निव ।। ५
तत्रासीन्मेघवर्णाख्यः काकराजः कृतालयः ।
तस्यावमर्दनामाभूदुलूकाधिपती रिपुः ।। ६
स तस्य काकराजस्य तत्र रात्रावुलूकराट् ।
एत्य काकान्बहून्हत्वा कृत्वा परिभवं ययौ ।। ७</description>
    </item>
    
    <item>
      <title>००७</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/007/</guid>
      <description>ततः प्रातः प्रबुद्धस्तां स शक्तियशसं प्रियाम् ।
नरवाहनदत्तोऽत्र ध्यायन्व्याकुलतां ययौ ।। १
तद्विवाहावधेः शेषं मासस्य युगसंनिभम् ।
मन्वानो न रतिं लेभे नवोढोत्केन चेतसा ।। २
तद्बुद्ध्वा गोमुखमुखात्स्नेहात्तस्य पितान्तिकम् । ।
वत्सराजः स्वसचिवान्प्राहिणोत्सवसन्तकान् ।। ३
तद्गौरवात्तधैर्ये च तस्मिन्वत्सेश्वरात्मजे ।
विदग्धो गोमुखो मन्त्री वसन्तकमुवाच तम् ।। ४
युवराजमनस्तुष्टिकरीमार्यवसन्तक ।
विचित्रां कांचिदाख्याहि कथामभिनवामिति ।। ५५
ततो वसन्तको धीमान्कथां वक्तुं प्रचक्रमे ।
मालवे श्रीधरो नाम प्रख्यातोऽभूद्द्विजोत्तमः ।। ६
उत्पद्येते स्म तस्य द्वौ सदृशौ यमजौ सुतौ ।</description>
    </item>
    
    <item>
      <title>००८</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/008/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/008/</guid>
      <description>ततोऽन्येद्युः पुनर्नक्तं निजवासगृहे स्थितम् ।
नरवाहनदत्तं तं दयिताप्राप्तिसोत्सुकम् ।। १
वत्सेश्वरसुतं मन्त्री तन्नियोगात्स गोमुखः ।
विनोदयन्कथास्तस्य क्रमादेवमवर्णयत् ।। २
बभूव देवशर्माख्यो ब्राह्मणो नगरे क्वचित् ।
तस्याभूद्देवदत्तेति गेहिनी सदृशान्वया ।। ३
धृतगर्भा च सा तस्य कालेन सुषुवे सुतम् ।
दरिद्रोऽपि स तं मेने निधिं लब्धमिव द्विजः ।। ४
सूतकान्ते च सा तस्य भार्या स्नातुमगान्नदीम् ।
देवशर्मा स तस्थौ तु गृहे रक्षन्सुतं शिशुम् ।। ५
तावदाह्वायिका तस्य राजान्तःपुरतो द्रुतम् ।
चेटिका ब्राह्मणस्यागात्स्वस्तिवाचनजीविनः ।। ६</description>
    </item>
    
    <item>
      <title>००९</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/009/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/009/</guid>
      <description>अथान्येद्युः पुनरिमां निशि प्राग्वद्विनोदयन् ।
नरवाहनदत्ताय गोमुखोऽकथयत्कथाम् ।। १
बभूव नगरे क्वापि बोधिसत्त्वांशसंभवः ।
कस्याप्याढ्यस्य वणिजस्तनयो मृतमामृकः ।। २
अन्यजायाप्रसक्तेन पित्रा तत्प्रेरितेन सः ।
निरस्तो वनवासाय सभार्यो निरगाद्गृहात् ।। ३
स्वानुजं तु सहायान्तं तद्वत्पित्रा निराकृतम् ।
अशान्तचित्तमुत्सृज्य सोऽन्येनैव पथा ययौ ।। ४
प्रक्रामंश्च क्रमात्प्राप निस्तोयतृणपादपाम् ।
पाथेयहीनश्चण्डांशुतप्तां मरुमहाटवीम् ।। ५५
तस्यां व्रजन्स सप्ताहं भार्यां क्लान्तां क्षुधा तृषा ।
अजीवयत्स्वमांसास्रैः पापा तान्याहरच्च सा ।। ६
अष्टमेऽह्नि सरिद्वीचिवाचालं गिरिकाननम् ।
प्राप सत्फलसच्छायपादपं स्निग्धशाद्वलम् ।। ७</description>
    </item>
    
    <item>
      <title>०१०</title>
      <link>https://vvasuki.github.io/kAvyam/TIkA/padyam/kathAsaritsAgaraH/10/010/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/padyam/kathAsaritsAgaraH/10/010/</guid>
      <description>ततोऽन्येद्युः पुनर्नक्तं विनोदार्थं स गोमुखः ।
नरवाहनदत्ताय कथामेतामवर्णयत् ।। १
धारेश्वराभिधे शैवे सिद्धक्षेत्रे पुरावसत् ।
उपास्यमानो बहुभिः शिष्यैः कोऽपि महामुनिः ।। २
सोऽब्रवीज्जातु शिष्यान्स्वान्युष्मासु यदि केनचित् ।
अपूर्वमीक्षितं चिच्छ्रुतं वा तन्निवेद्यताम् ।। ३
इत्युक्ते तेन मुनिना शिष्य एको जगाद तम् ।
मया श्रुतमपूर्वं यत्तदाख्यामि निशम्यताम् ।। ४
विजयाख्यं महाक्षेत्रं कश्मीरेष्वस्ति शांभवम् ।
तत्र प्रव्राजकः कश्चिदासीद्विद्याभिमानवान् ।। ५
जयी सर्वत्र भूयासमित्याशंसन्प्रणम्य सः ।
शंभुं प्रतस्थे वादाय प्रव्राट् पाटलिपुत्रकम् ।। ६
गच्छंश्च मार्गेऽतिक्रामन्वनानि सरितो गिरीन् ।</description>
    </item>
    
  </channel>
</rss>