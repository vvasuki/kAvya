<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>काव्ये विश्वासटिप्पन्यः  | ३-०३ सर्वज्ञहिरण्यगर्भयोः संवादः</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.83.1" />
    
    
      <META NAME="ROBOTS" CONTENT="INDEX, FOLLOW">
    

    <link href="/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/" rel="alternate" type="application/rss+xml" title="काव्ये विश्वासटिप्पन्यः" />
    <link href="/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/" rel="feed" type="application/rss+xml" title="काव्ये विश्वासटिप्पन्यः" />

    <meta property="og:title" content="३-०३ सर्वज्ञहिरण्यगर्भयोः संवादः" />
<meta property="og:description" content="चक्रवाको विहस्याह-&lsquo;देव! बकेन तावद्देशान्तरमपि गत्वा यथाशक्ति राजकार्यमनुष्ठितम् । किंतु देव! स्वभाव एष मूर्खाणाम् ।
यतः,
शतं दद्यान्न विवदेदिति विज्ञस्य संमतम् ।
विना हेतुमपि द्वन्द्वमेतन्मूर्खस्य लक्षणम् ॥ ३१ ॥
राजाह-&lsquo;किमतीतोपालम्भनेन ? प्रस्तुतमनुसंधीयताम् ।&rsquo; चक्रवाको बृते-&lsquo;देव! विजने ब्रवीमि ।
यतः,
वर्णाकारप्रतिध्वानैर्नेत्रवऋविकारतः ।
अप्यूहन्ति मनो धीरास्तस्माद्रहसि मन्त्रयेत् ॥ ३२ ॥
राजा मन्त्री च तत्र स्थितौ । अन्येऽन्यत्र गताः । चक्रवाको ब्रूते-&lsquo;देव! अहमेवं जानामि । कस्याप्यस्मन्नियोगिनः प्रेरणया वकेनेदमनुष्ठितम्।
यतः,
वैद्यानामातुरः श्रेयान् व्यसनी यो नियोगिनाम् ।" />
<meta property="og:type" content="article" />
<meta property="og:url" content="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/" /><meta property="article:section" content="TIkA" />



<meta itemprop="name" content="३-०३ सर्वज्ञहिरण्यगर्भयोः संवादः">
<meta itemprop="description" content="चक्रवाको विहस्याह-&lsquo;देव! बकेन तावद्देशान्तरमपि गत्वा यथाशक्ति राजकार्यमनुष्ठितम् । किंतु देव! स्वभाव एष मूर्खाणाम् ।
यतः,
शतं दद्यान्न विवदेदिति विज्ञस्य संमतम् ।
विना हेतुमपि द्वन्द्वमेतन्मूर्खस्य लक्षणम् ॥ ३१ ॥
राजाह-&lsquo;किमतीतोपालम्भनेन ? प्रस्तुतमनुसंधीयताम् ।&rsquo; चक्रवाको बृते-&lsquo;देव! विजने ब्रवीमि ।
यतः,
वर्णाकारप्रतिध्वानैर्नेत्रवऋविकारतः ।
अप्यूहन्ति मनो धीरास्तस्माद्रहसि मन्त्रयेत् ॥ ३२ ॥
राजा मन्त्री च तत्र स्थितौ । अन्येऽन्यत्र गताः । चक्रवाको ब्रूते-&lsquo;देव! अहमेवं जानामि । कस्याप्यस्मन्नियोगिनः प्रेरणया वकेनेदमनुष्ठितम्।
यतः,
वैद्यानामातुरः श्रेयान् व्यसनी यो नियोगिनाम् ।">

<meta itemprop="wordCount" content="2379">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="३-०३ सर्वज्ञहिरण्यगर्भयोः संवादः"/>
<meta name="twitter:description" content="चक्रवाको विहस्याह-&lsquo;देव! बकेन तावद्देशान्तरमपि गत्वा यथाशक्ति राजकार्यमनुष्ठितम् । किंतु देव! स्वभाव एष मूर्खाणाम् ।
यतः,
शतं दद्यान्न विवदेदिति विज्ञस्य संमतम् ।
विना हेतुमपि द्वन्द्वमेतन्मूर्खस्य लक्षणम् ॥ ३१ ॥
राजाह-&lsquo;किमतीतोपालम्भनेन ? प्रस्तुतमनुसंधीयताम् ।&rsquo; चक्रवाको बृते-&lsquo;देव! विजने ब्रवीमि ।
यतः,
वर्णाकारप्रतिध्वानैर्नेत्रवऋविकारतः ।
अप्यूहन्ति मनो धीरास्तस्माद्रहसि मन्त्रयेत् ॥ ३२ ॥
राजा मन्त्री च तत्र स्थितौ । अन्येऽन्यत्र गताः । चक्रवाको ब्रूते-&lsquo;देव! अहमेवं जानामि । कस्याप्यस्मन्नियोगिनः प्रेरणया वकेनेदमनुष्ठितम्।
यतः,
वैद्यानामातुरः श्रेयान् व्यसनी यो नियोगिनाम् ।"/>

      
    

    <script src="/kAvyam/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/kAvyam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/kAvyam\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vvasuki\/kAvyam\/edit\/content\/\u0022,\u0022mainSections\u0022:[\u0022tika\u0022],\u0022mainsections\u0022:[\u0022tika\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022kAvya_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022kAvya_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/saMskAra\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022Blog\u0022,\u0022url\u0022:\u0022\/assets\/blog\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vvasuki.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    let autocompletePageUrl = "\/kAvyam\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/kAvyam\/TIkA\/champUH\/nItiH\/hitopadeshaH\/3_vigrahaH\/04_sarvajnahiraNyagarbhayoH_samvAdaH\/".replace(basePath, "/");
    pageVars.pageParams = {};
    pageVars.pageSource = "TIkA\/champUH\/nItiH\/hitopadeshaH\/3_vigrahaH\/04_sarvajnahiraNyagarbhayoH_samvAdaH.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/kAvyam/webpack_dist/main-bundle.js"></script>
    <script src="/kAvyam/webpack_dist/transliteration-bundle.js"></script>
    <script src="/kAvyam/non_webpack_js/disqus.js"></script>
    <script src="/kAvyam/webpack_dist/ui_lib-bundle.js"></script>
    <script src="/kAvyam/webpack_dist/search-bundle.js"></script>

    <link rel="stylesheet" href="/kAvyam/css/fonts.css">
    <link rel="stylesheet" href="/kAvyam/css/@fortawesome/fontawesome-free/css/solid.min.css">
    

    <link rel="stylesheet" href="/kAvyam/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/" />
    <link rel="alternate" hreflang="sa-Deva" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/kAvyam/" class="btn col border">
            <i class="fas fa-gopuram ">काव्ये विश्वासटिप्पन्यः <br/> ३-०३ सर्वज्ञहिरण्यगर्भयोः संवादः</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="३-०३ सर्वज्ञहिरण्यगर्भयोः संवादः">३-०३ सर्वज्ञहिरण्यगर्भयोः संवादः</h1>
    
    <a id="editLink" class="btn btn-primary"  href="https://github.com/vvasuki/kAvyam/edit/content/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>चक्रवाको विहस्याह-&lsquo;देव! बकेन तावद्देशान्तरमपि गत्वा यथाशक्ति राजकार्यमनुष्ठितम् । किंतु देव! स्वभाव एष मूर्खाणाम् ।</p>
<p>यतः,</p>
<p>शतं दद्यान्न विवदेदिति विज्ञस्य संमतम् ।<br>
विना हेतुमपि द्वन्द्वमेतन्मूर्खस्य लक्षणम् ॥ ३१ ॥</p>
<p>राजाह-&lsquo;किमतीतोपालम्भनेन ? प्रस्तुतमनुसंधीयताम् ।&rsquo; चक्रवाको बृते-&lsquo;देव! विजने ब्रवीमि ।</p>
<p>यतः,</p>
<p>वर्णाकारप्रतिध्वानैर्नेत्रवऋविकारतः ।<br>
अप्यूहन्ति मनो धीरास्तस्माद्रहसि मन्त्रयेत् ॥ ३२ ॥</p>
<p>राजा मन्त्री च तत्र स्थितौ । अन्येऽन्यत्र गताः । चक्रवाको ब्रूते-&lsquo;देव! अहमेवं जानामि । कस्याप्यस्मन्नियोगिनः प्रेरणया वकेनेदमनुष्ठितम्।</p>
<p>यतः,</p>
<p>वैद्यानामातुरः श्रेयान् व्यसनी यो नियोगिनाम् ।<br>
विदुषां जीवनं मूर्खः सद्वर्णो जीवनं सताम् ॥ ३३॥</p>
<p>राजाऽब्रवीत्-&lsquo;भवतु । कारणमत्र पश्चान्निरूपणीयम् । संप्रति यत्कर्तव्यं तन्निरूप्यताम् ।&rsquo; चक्रवाको ब्रूते-&lsquo;देव! प्रणिधिस्तावप्रणीयताम् । ततस्तदनुष्ठानं बलाबलं च जानीमः।</p>
<p>तथा हि,</p>
<p>भवेत्स्वपरराष्ट्राणां कार्याकार्यावलोकने ।<br>
चारचक्षुर्महीभर्तुर्यस्य नास्त्यन्ध एव सः ॥ ३४ ॥</p>
<p>स च द्वितीयं विश्वासपात्रं गृहीत्वा यातु । तेनासौ स्वयं तत्रावस्थाय द्वितीयं तत्रत्यमन्त्रकार्य सुनिभृतं निश्चित्य निगद्य प्रस्थापयति ।</p>
<p>तथा चोक्तम्,
तीर्थाश्रमसुरस्थाने शास्त्रविज्ञानहेतुना।<br>
तपस्विव्यञ्जनोपेतैः स्वचरैः सह संवदेत् ॥ ३५॥</p>
<p>गूढचारश्च यो जले स्थले चरति । ततोऽसावेव बको नियुज्यताम् । एतादृश एव कश्चिद्वको द्वितीयत्वेन प्रयातु । तगृहलोकाश्च राजद्वारे तिष्ठन्तु, किंतु देव ! एतदपि सुगुप्तमनुष्ठातव्यम् ।</p>
<p>यतः,</p>
<p>षट्कर्णो भिद्यते मन्त्रस्तथा प्राप्तश्च वार्तया।<br>
इत्यात्मना द्वितीयेन मन्त्रः कार्यो महीभृता ॥३६॥</p>
<p>पश्य,</p>
<p>मन्त्रभेदेऽपि ये दोषा भवन्ति पृथिवीपतेः।<br>
न शक्यास्ते समाधातुमिति नीतिविदां मतम् ॥ ३७ ॥</p>
<p>राजा विमृश्योवाच-&lsquo;प्राप्तस्तावन्मयोत्तमः प्रणिधिः।&rsquo; मन्त्री ब्रूते-&lsquo;तदा संग्रामविजयोऽपि प्राप्तः।&rsquo;</p>
<p>अत्रान्तरे प्रतीहारः प्रविश्य प्रणम्योवाच-&lsquo;देव! जम्बुद्वीपादागतो द्वारि शुकस्तिष्ठति ।&rsquo; राजा चक्रवाकमालोकते। चक्रवाकेणोक्तम्-&lsquo;तावद्गत्वावासे तिष्ठतु पश्चादानीय द्रष्टव्यः।&rsquo; प्रतीहारस्तमावासस्थानं नीत्वा गतः । राजाह-&lsquo;विग्रहस्तावत्समुपस्थितः&rsquo; । चक्रो ब्रूते-&lsquo;देव! प्रागेव विग्रहो न विधिः।</p>
<p>यतः,</p>
<p>स किंभृत्यः स किंमन्त्री य आदावेव भूपतिम् ।<br>
युद्धोद्योगं स्वभूत्यागं निर्दिशत्यविचारितम् ॥ ३८॥</p>
<p>अपरं च,</p>
<p>विजेतुं प्रयतेतारीन्न युद्धेन कदाचन ।<br>
अनित्यो विजयो यस्मादृश्यते युध्यमानयोः॥ ३९॥</p>
<p>अन्यच्च,</p>
<p>साम्ना दानेन भेदेन समस्तैरथवा पृथक् ।<br>
साधितुं प्रयतेतारीन्न युद्धेन कदाचन ॥ ४० ॥</p>
<p>अपरं च,</p>
<p>सर्व एव जनः शूरो ह्यनासादित विग्रहः।<br>
अदृष्टपरसामर्थ्यः सदर्पः को भवेन्न हि ॥ ४१॥</p>
<p>किंच,</p>
<p>न तथोत्थाप्यते ग्रावा प्राणिभिर्दारुणा यथा।<br>
अल्पोपायान्महासिद्धिरेतन्मन्त्रफलं महत ॥ ४२ ॥</p>
<p>किंतु विग्रहमुपस्थितं विलोक्य व्यवह्रियताम् ।</p>
<p>यतः,</p>
<p>यथा कालकृतोद्योगाकृषिः फलवती भवेत् ।<br>
तद्वन्नीतिरियं देव ! चिरात्फलति रक्षणात् ॥ ४३॥</p>
<p>अपरं च,</p>
<p>महतो दूरभीरुत्वमासन्ने शूरता गुणः ।<br>
विपत्तौ च महांल्लोके धीरतामनुगच्छति ।। ४४ ।।</p>
<p>अन्यञ्च,</p>
<p>प्रत्यूहः सर्वसिद्धीनामुत्तापः प्रथमः किल ।<br>
अतिशीतलमप्यम्भः किं भिनत्ति न भूभृतः? ॥४५॥</p>
<p>विशेषतश्च महाबलोऽसौ चित्रवर्णो राजा।</p>
<p>यतः,</p>
<p>बलिना सह योद्धव्यमिति नास्ति निदर्शनम् ।<br>
तद्युद्धं हस्तिना सार्ध नराणां मृत्युमावहेत् ॥ ४६॥</p>
<p>अन्यच्च,</p>
<p>स मूर्खः कालमप्राप्य योऽपकर्तरि वर्तते ।<br>
कलिर्बलवता सार्ध कीटपक्षोद्यमो यथा ॥४७॥</p>
<p>किंच,</p>
<p>कौम संकोचमास्थाय प्रहारमपि मर्षयेत् ।<br>
प्राप्तकाले तु नीतिज्ञ उत्तिष्ठेत्क्रूरसर्पवत् ॥४८॥</p>
<p>महत्यल्पेऽप्युपायज्ञः सममेव भवेत्क्षमः।<br>
समुन्मूलयितुं वृक्षांस्तृणानीव नदीरयः॥ ४९ ॥</p>
<p>अतस्तद्दतोऽप्याश्वास्य तावद्भियतां यावद्दुर्गः सज्जीक्रियते ।</p>
<p>यतः,
एकः शतं योधयति प्राकारस्थो धनुर्धरः।<br>
शतं शतसहस्राणि तस्साद्दुर्गं विशिष्यते ॥५०॥</p>
<p>किंच,</p>
<p>अदुर्गो विषयः कस्य नारेः परिभवास्पदम् ।<br>
अदुर्गोऽनाश्रयो राजा पोतच्युतमनुष्यवत् ॥ ५१ ॥</p>
<p>दुर्गं कुर्यान्महाखातमुच्चप्राकारसंयुतम् ।<br>
सयन्नं सजलं शैलसरिन्मरुवनाश्रयम् ॥ ५२॥</p>
<p>विस्तीर्णताऽतिवैषम्यं रसधान्येध्मसंग्रहः।<br>
प्रवेशश्चापसारश्च सप्तैता दुर्गसंपदः ॥ ५३॥</p>
<p>राजाह-&lsquo;दुर्गानुसंधाने को नियुज्यताम् ?&rsquo; ।</p>
<p>' चको ब्रूते</p>
<p>&lsquo;यो यत्र कुशलः कायें तं तत्र विनियोजयेत् ।<br>
कर्मवदृष्टकर्मा यः शास्त्रज्ञोऽपि विमुह्यति ॥ ५४॥</p>
<p>तदाहूयतां सारसः ।&rsquo; तथानुष्ठिते सत्यागतं सारसमालोक्य राजोवाच-&lsquo;भोः सारस! त्वं सत्वरं दुर्गमनुसंधेहि ।&rsquo; सारसः प्रणम्योवाच-&lsquo;देव! दुर्गं तावदिदमेव चिरात्सुनिरूपितमास्ते महत्सरः। किंत्वत्र मध्यवर्तिद्वीपे द्रव्यसंग्रहः क्रियताम् ।</p>
<p>यतः,</p>
<p>धान्यानां संग्रहो राजन्नुत्तमः सर्वसंग्रहात् ।<br>
निक्षिप्तं हि मुखे रत्नं न कुर्यात्प्राणधारणम् ॥ ५५॥</p>
<p>किंच,</p>
<p>ख्यातः सर्वरसानां हि लवणो रस उत्तमः।<br>
गृहीतं च विना तेन व्यञ्जनं गोमयायते ॥५६॥</p>
<p>राजाह-&lsquo;सत्वरं गत्वा सर्वमनुतिष्ठ । पुनः प्रविश्य प्रतीहारो ब्रूते-&lsquo;देव ! सिंहलद्वीपादागतो मेघवर्णो नाम वायसः सपरिवारो द्वारि तिष्ठति । देवपादं द्रष्टुमिच्छति ।&rsquo; राजाह-&lsquo;काकाः पुनः सर्वज्ञा बहुद्रष्टारश्च । तद्भवति संग्राह्य इत्यनुवर्तते।&rsquo; चक्रो ब्रूते'देव ! अस्त्येवम् । किंतु काकः स्थलचरः। तेनास्मद्विपक्षे नियुक्तः कथं संग्राह्यः?</p>
<p>तथा चोक्तम्,</p>
<p>आत्मपक्षं परित्यज्य परपक्षेषु यो रतः ।<br>
स परैर्हन्यते मूढो नीलवर्णशृगालवत्&rsquo; ॥ ५७ ॥</p>
<p>राजोवाच-&lsquo;कथमेतत् ? ।</p>
<p>मन्त्री कथयति</p>
<div class="js_include" url="../../upakathAH/03-06_nIlavarNashRgAlakathA/"  newLevelForH1="3" includeTitle="true"> </div>
<p>अतोऽहं ब्रवीमि-&ldquo;आत्मपक्षं परित्यज्य&rsquo; इत्यादि ॥&rsquo;</p>
<p>राजाह&rsquo;यद्येवं तथापि दृश्यतां तावदयं दूरादागतः। तत्संग्रहे विचार: कार्यः । चक्रो ब्रूते-देव! प्रणिधिः प्रहितो दुर्गश्च सज्जीकृतः। अतः शुकोऽप्यानीय प्रस्थाप्यताम् ।।</p>
<p>यतः,</p>
<p>नन्दं जघान चाणक्यस्तीक्ष्णदूतप्रयोगतः।<br>
तद्दूरान्तरितं दूतं पश्येद्धीरसमन्वितः&rsquo; ॥ ६०॥</p>
<p>ततः सभां कृत्वाहूतः शुकः काकश्च । शुकः किंचिदुन्नतशिरा दत्तासन उपविश्य ब्रूले-&lsquo;भो हिरण्यगर्भ! महाराजाधिराजः श्रीमच्चित्रवर्णरत्वां समाज्ञापयति-&lsquo;यदि जीवितेन श्रिया वा प्रयोजनमस्ति नदा सत्वरमागत्यास्मञ्चरणौ प्रणम । न चेवस्थातुं स्थानान्तरं चिन्तय ।&rsquo; राजा सकोपमाह-&lsquo;आः! कोऽप्यस्माकं पुरतो नास्ति य एनं गलहस्नयति?&rsquo; । उत्थाय मेघवर्णो ब्रूते  &lsquo;देव! आज्ञापय । हन्मि दुष्टं शुकम् ।&rsquo; सर्वज्ञो राजानं काकं च सान्त्वयन्ब्रूते-&lsquo;शृणु तावत्।।</p>
<p>न सा सभा यत्र न सन्ति वृद्धा<br>
वृद्धा न ते ये न वदन्ति धर्मम् ।<br>
धर्मः स नो यत्र न सत्यमस्ति<br>
सत्यं न तद्यच्छलमभ्युपैति ॥ ६१॥</p>
<p>दूतो म्लेच्छोऽप्यवध्यः स्याद्राजा दूतमुखो यतः।<br>
उद्यतेष्वपि शस्त्रेषु दूतो वदति नान्यथा ॥ ६२ ॥</p>
<p>किं च,
स्वापकर्ष परोत्कर्ष दूतोक्तैर्मन्यते तु कः ?।<br>
सदैवावध्यभावेन दूतः सर्व हि जल्पति&rsquo; ॥ ६३ ॥</p>
<p>ततो राजा काकश्च स्वां प्रकृतिमापन्नौ । शुकोऽप्युत्थाय चलितः । पश्चाञ्चक्रवाकेणानीय प्रबोध्य कनकालंकारादिकं दत्त्वा संप्रेषितो ययौ । शुकोऽपि विन्ध्याचलराजानं प्रणतवान् । राजोवाच-&lsquo;शुक! का वार्ता? कीदृशोऽसौ देशः ।शुको ब्रूते'देव ! संक्षेपादियं वार्ता । संप्रति युद्धोद्योगः क्रियताम् । देशश्वासौ कर्पूरद्वीपः स्वर्गैकदेशो राजा च द्वितीयः स्वर्गपतिः कथं वर्णयितुं शक्यते । ततः सर्वाजिशष्टानाहूय राजा मन्त्रयितुमुपविष्टः । आह च-&lsquo;संप्रति कर्तव्यविग्रहे यथा कर्तव्यमुपदेशं ब्रूते। विग्रहः पुनरवश्यं कर्तव्यः।</p>
<p>तथा चोक्तम् ,</p>
<p>असंतुष्टा द्विजा नष्टाः संतुष्टाश्च महीभुजः।<br>
सलज्जा गणिका नष्टा निर्लज्जाश्च कुलस्त्रियः ॥ ६४॥</p>
<p>दूरदर्शी नाम गृध्रो ब्रूते-&lsquo;देव ! व्यसनितया विग्रहो न विधिः।</p>
<p>यतः,-&rdquo;</p>
<p>मित्रामात्यसुहृद्वर्गा यदा स्युदृढभक्तयः।<br>
शत्रूणां विपरीताश्च कर्तव्यो विग्रहस्तदा ॥६५॥</p>
<p>अन्यच्च,</p>
<p>भूमिर्मित्रं हिरण्यं च विग्रहस्य फलं त्रयम्।<br>
यदैतनिश्चितं भावि कर्तव्यो विग्रहस्तदा&rsquo; ॥ ६६ ॥</p>
<p>राजाह-&lsquo;अलं तावदवलोकयतु मन्त्री । तदैतेषामुपयोगो ज्ञापताम् । एवमाहूयतां मौहूर्तिकः। निर्णीय च शुभलग्नं ददातु ।&rsquo; मन्त्री ब्रूते-&lsquo;तथा हि सहसा यात्राकरणमनुचितम् ।</p>
<p>यतः,</p>
<p>विशन्ति सहसा मूढा येऽविचार्य द्विषद्बलम् ।<br>
खड्गधारापरिष्वङ्गं लभन्ते ते सुनिश्चितम् ॥ ६७ ॥</p>
<p>राजाह-&lsquo;मन्त्रिन् ! ममोत्साहभङ्गः सर्वथा मा कृथाः। विजिगीषुर्यथा परभूमिमाकामति तथा कथय ।&rsquo; गृध्रो ब्रूते-&lsquo;तत्कथयामि । किंतु तदनुष्ठितमेव फलप्रदम्।</p>
<p>तथा चोक्तम्,
किं मन्त्रेणाननुष्ठानाच्छास्त्रवित्पृथिवीपतेः ।<br>
न ह्यौषधपरिज्ञानाद्याधेः शान्तिः क्वचिद्भवेत् ॥ ६८॥</p>
<p>राजादेशश्चानतिक्रमणीयः । यथाश्रुतं तन्निवेदयामि ।</p>
<p>नद्यद्रिवनदुर्गेषु यत्र यत्र भयं नृप !।<br>
तत्र तत्र च सेनानीयायाद्व्यूहीकृतैर्बलैः॥ ६९॥</p>
<p>बलाध्यक्षः पुरो यायात्प्रवीरपुरुषान्वितः ।<br>
मध्ये कलत्रं स्वामी च कोशः फल्गु च यद्बलम् ॥ ७०॥</p>
<p>पार्श्वयोरुभयोरश्वा अश्वानां पार्श्वतो रथाः।<br>
रथानां पाश्वयोनांगा नागानां च पदातयः॥ ७१॥</p>
<p>पश्चात्सेनापतिर्यायात्खिन्नानाश्वासयन्छनैः।<br>
मन्त्रिभिः सुभटैर्युक्तः प्रतिगृह्य बलं नृपः ॥ ७२ ।।</p>
<p>समेयाद्विषमं नागैर्जलाढ्यं समहीधरम् ।<br>
सममश्वैर्जलं नौभिः सर्वत्रैव पदातिभिः ॥ ७३ ॥</p>
<p>हस्तिनां गमनं प्रोक्तं प्रशस्तं जलदागमे ।<br>
तदन्यत्र तुरंगाणां पत्तीनां सर्वदैव हि ॥ ७४ ॥</p>
<p>शैलेषु दुर्गमार्गेषु विधेयं नृप! रक्षणम् ।<br>
स्वयोधै रक्षितस्यापि शयनं योगनिद्रया ॥ ७५ ।।</p>
<p>नाशयेत्कर्षेयेच्छत्रून् दुर्गकण्टकमर्दनैः।<br>
परदेशप्रवेशे च कुर्यादाटविकान्पुरः॥ ७६ ॥</p>
<p>यत्र राजा तत्र कोशो विना कोशान्न राजता ।<br>
स्वभृत्येभ्यस्ततो दद्यात् को हि दातुर्न युध्यते ? ॥ ७७॥</p>
<p>न नरस्य नरो दासो दासस्त्वर्थस्य भूपते!।<br>
गौरवं लाघवं वाऽपि धनाधननिबन्धनम् ॥ ७८ ॥</p>
<p>अभेदेन च युध्येत रक्षेच्चैव परस्परम् ।<br>
फल्गु सैन्यं च यन्किांचन्मध्ये व्यूहस्य कारयेत् ॥ ७९ ॥</p>
<p>पदातींश्च महीपाल: पुरोऽनीकस्य योजयेत् ।<br>
उपरुध्यारिमासीत राष्ट्र चास्योपपीडयेत् ॥ ८० ॥</p>
<p>स्यन्दनाश्वैः समे युध्येदनूपे नौद्विपैस्तथा ।<br>
वृक्षगुल्मावृते चापैरसिचर्मायुधैः स्थले ॥ ८१ ॥</p>
<p>दूषयेच्चास्य सततं यवसानोदकेन्धनम् ।<br>
भिन्द्याच्चैव तडागानि प्राकारान्परिखांस्तथा ॥ ८२॥</p>
<p>बलेषु प्रमुखो हस्ती न तथाऽन्यो महीपतेः।<br>
निजैरवयवैरेव मातङ्गोऽष्टायुधः स्मृतः ॥ ८३॥</p>
<p>बलमश्वस्य सैन्यानां प्राकारो जगमो यतः।<br>
तस्मादश्वाधिको राजा विजयी स्थलविग्रहे ॥ ८४॥</p>
<p>युध्यमाना हयारूढा देवानामपि दुर्जयाः।<br>
अपि दूरस्थितास्तेषां वैरिणो हस्तवर्तिनः ॥ ८५॥</p>
<p>प्रथमं युद्धकारित्वं समस्तबलपालनम् ।<br>
दिङमार्गाणां विशोधित्वं पत्तिकर्म प्रचक्षते ॥ ८६॥</p>
<p>स्वभावशूरमस्त्रज्ञमविरक्तं जितश्रमम् ।<br>
प्रसिद्धक्षत्रियप्रायं बलं श्रेष्ठतमं विदुः॥ ८७॥</p>
<p>यथा प्रभुकृतान्मानायुध्यन्ते भुवि मानवाः।<br>
न तथा बहुभिर्दत्तैर्द्रविणैरपि भूपते ! ॥ ८८ ॥</p>
<p>वरमल्पबलं सारं न कुर्यान्मुण्डमण्डलीम् ।<br>
कुर्योदसारभङ्गो हि सारभङ्गमपि स्फुटम् ॥ ८२ ॥</p>
<p>अप्रसादोऽनधिष्ठानं देयांशहरणं च यत् ।।<br>
कालयापोऽप्रतीकारस्तद्वैराग्यस्य कारणम् ॥ ९०॥</p>
<p>आपीडयन्बलं शत्रोर्जिगीषुरतिशोषयेत् ।<br>
सुखसाध्यं द्विषां सैन्यं दीर्घयानप्रपीडितम् ॥ ९१ ॥</p>
<p>दायादादपरो मन्त्रो नास्ति भेदकरो द्विषाम् ।<br>
तस्मादुत्थापयेद्यत्नाद्दायादं तस्य विद्विषः ॥ ९२॥</p>
<p>संधाय युवराजेन यदि वा मुख्यमन्त्रिणा ।<br>
अन्तःप्रकोपनं कार्यमभियोक्तुः स्थिरात्मनः ॥९३॥</p>
<p>क्रूरं मित्रं रणे चापि भङ्गं दत्त्वा विघातयेत् ।।<br>
अथवा गोग्रहाकृष्ट्या तल्लक्ष्याश्रितबन्धनात् ॥ ९४॥</p>
<p>स्वराज्यं वासयेद्राजा परदेशावगाहनात् ।<br>
अथवा दानमानाभ्यां वासितं धनदं हि तत् ॥ ९५॥</p>
<p>राजाह-&lsquo;आः! किं बहुनोदितेन ?</p>
<p>आत्मोदयः परग्लानिर्द्वयं नीतिरितीयती।<br>
तद्दूरीकृत्य कृतिभिर्वाचस्पत्यं प्रतीयते&rsquo; ॥९६॥</p>
<p>मन्त्रिणा विहस्योच्यते-सर्वमेतद्विशेषतश्चोच्यते !</p>
<p>किंतु,</p>
<p>अन्यदुच्छङ्खलं सत्त्वमन्यच्छास्त्रनियन्त्रितम् ।<br>
सामानाधिकरण्यं हि तेजस्तिमिरयोः कुतः ॥ ९७ ॥</p>
<p>तत उत्थाय राजा मौहूर्तिकावेदितलग्ने प्रस्थितः ।</p>
<p>अथ प्रहितप्रणिधिर्हिरण्यगर्भमागत्योवाच-देव!समामतप्रायो राजा चित्रवर्णः। संप्रति मलयपर्वताधित्यकायां समावासितकटय कोऽनुवर्तते । दुर्गशोधनं प्रतिक्षणमनुसंधातव्यम् , यतोऽसौ गृध्रो महामन्त्री। किंच केनचित्सह तस्य विश्वासकथाप्रसङ्गेनैव तदिङ्गितमवगतं मया यदनेन कोऽप्यस्मदुर्गे प्रागेव नियुक्तः। चक्रो ब्रूते-&lsquo;देव! काक एवासौ संभवति । राजाह-&lsquo;न कदाचिदेतत्। यद्येवं तदा कथं तेन शुकस्याभिभवोद्योगः कृतः ? अपरं च । शुकस्यागमनात्तस्य विग्रहोत्साहः । स चिरादत्रास्ते।&rsquo; मन्त्री ब्रूते-&lsquo;तथाप्यागन्तुः शङ्कनीयः ।&rsquo; राजाह-&lsquo;आगन्तुका हि कदाचिदुपकारका दृश्यन्ते।</p>
<p>शृणु,</p>
<p>परोऽपि हितवान् बन्धुबन्धुरप्यहितः परः।<br>
अहितो देहजो व्याधिर्हितमारण्यमौषधम् ॥ ९८॥</p>
<p>अपरं च,</p>
<p>आसीद्वीरवरो नाम शूद्रकस्य महीभृतः।<br>
सेवकः स्वल्पकालेन स ददौ सुतमात्मनः&rsquo; ॥९९॥</p>
<p>चक्रः पृच्छति-&lsquo;कथमेतत् ?&rsquo; |</p>
<p>राजा कथयति</p>
<div class="js_include" url="../../upakathAH/03-07_vIravaranAmasevaka-kathA/"  newLevelForH1="3" includeTitle="true"> </div>
<p>तत्किमागन्तुको जातिमात्रादुष्टः ? तत्राप्युत्तमाधममध्यमाः सन्ति ।</p>
<p>चक्रवाको ब्रूते</p>
<p>&lsquo;योऽकार्य कार्यवच्छास्ति स किंमन्त्री नृपेच्छया।<br>
वरं स्वामिमनोदुःखं तन्नाशो न स्वकार्यतः ॥ १०३ ॥</p>
<p>वैद्यो गुरुश्च मन्त्रीच यस्य रामः प्रियः सदा।<br>
शरीरधर्मकोशेभ्यः क्षिप्रं स परिहीयते ॥ १०४॥</p>
<p>शृणु देव !</p>
<p>पुण्याल्लब्धं यदेकेन तन्ममापि भविष्यति ।<br>
हत्वा भिक्षु महालोभान्निध्यर्थी नापितो हतः&rsquo; ॥ १०५॥</p>
<p>राजा पृच्छति-&lsquo;कथमेतत् ?&rsquo; ।</p>
<p>मन्त्री कथयति</p>
<div class="js_include" url="../../upakathAH/03-08_mUrkhanApitaH/"  newLevelForH1="3" includeTitle="true"> </div>
<p>अतोऽहं ब्रवीमि &lsquo;पुण्याल्लब्धं यदेकेन&rsquo; इत्यादि ।</p>
<p>राजाह</p>
<p>&lsquo;पुरावृत्तकथोद्गारैः कथं निर्णीयते परः।<br>
स्यान्निष्कारणबन्धुर्वा किं वा विश्वासघातकः ॥ १०६ ॥</p>
<p>यातु । प्रस्तुतमनुसंधीयताम् । मलयाधित्यकायां चेच्चित्रवर्णस्तदधुना किं विधेयम् ?&rsquo; मन्त्री वदति-&lsquo;देव ! आगतप्रणिधिमुखान्मया श्रुतं तन्महामन्त्रिणो गृध्रस्योपदेशे, यच्चित्रवर्णेनानादरः कृतः । ततोऽसौ मूढो जेतुं शक्यः।</p>
<p>तथा चोक्तम्,
लुब्धः क्रूरोऽलसोऽसत्यः प्रमादी भीरुरस्थिरः ।<br>
मूढो योधावमन्ता च सुखच्छेद्यो रिपुः स्मृतः ॥ १०७॥</p>
<p>ततोऽसौ यावदस्मदुर्गद्वाररोधं न करोति तावन्नद्यद्रिवनवर्त्मसु तद्बलानि हन्तुं सारसादयः सेनापतयो नियुज्यन्ताम् ।</p>
<p>तथा चोक्तम्,</p>
<p>दीर्घवर्त्मपरिश्रान्तं नद्यद्रिवनसंकुलम् ।<br>
घोराग्निभयसंत्रस्तं क्षुत्पिपासार्दितं तथा ॥ १०८॥</p>
<p>प्रमत्तं भोजनव्यग्रं व्याधिदुर्भिक्षपीडितम् ।<br>
असंस्थितमभूयिष्ठं वृष्टिवातसमाकुलम् ॥ १०९॥</p>
<p>पङ्कपांशुजलाच्छन्नं सुव्यस्तं दस्युविद्रुतम् ।<br>
एवंभूतं महीपालः परसैन्यं विघातयेत् ॥ ११०॥</p>
<p>अवस्कन्दभयाद्राजा प्रजागरकृतश्रमम् ।<br>
दिवासुप्तं समाहन्यान्निद्रव्याकुलसैनिकम् ॥ १११ ॥</p>
<p>अतस्तस्य प्रमादिनो बलं गत्वा यथावकाशं दिवानिशं नन्त्वस्मत्सेनापतयः ।&rsquo; तथानुष्ठिते चित्रवर्णस्य सैनिकाः सेनापतयश्च बहवो निहताः। ततश्चित्रवर्णो विषण्णः स्वमन्त्रिणं दूरदर्शिनमाह&rsquo;तात ! किमित्यस्मदुपेक्षा क्रियते किं क्वाप्यांवनयो ममास्ति ?</p>
<p>तथा चोक्तम्,</p>
<p>न राज्यं प्राप्तमित्येवं वर्तितव्यमसांप्रतम् ।<br>
श्रियं ह्यविनयो हन्ति जरा रूपमिवोत्तमम् ॥ ११२॥</p>
<p>अपि च,</p>
<p>दक्षः श्रियमधिगच्छति पश्याशी कल्यतां सुखमरोगी ।<br>
अभ्यासी विद्यान्तं धर्मार्थयशांसि च विनीतः ॥ ११३ ॥</p>
<p>गृध्रोऽवदत्-&lsquo;देव! शृणु,</p>
<p>अविद्वानपि भूपालो विद्यावृद्धोपसेवया।<br>
परां श्रियमवाप्नोति जलासन्नतरुर्यथा ॥ ११४ ॥</p>
<p>अन्यच्च,</p>
<p>पानं स्त्री मृगया द्यूतमर्थदूषणमेव च ।<br>
वाग्दण्डयोश्च पारुष्यं व्यसनानि महीभुजाम् ॥ ११५ ॥</p>
<p>किं च,</p>
<p>न साहसैकान्तरसानुवर्तिना<br>
न चाप्युपायोपहतान्तरात्मना ।<br>
विभूतयः शक्यमवातुमूर्जिता<br>
नये च शौर्ये च वसन्ति संपदः ॥ ११६ ॥</p>
<p>तथा चोक्तम् ,</p>
<p>दुर्मन्त्रिणं किमुपयन्ति न नीतिदोषाः
संतापयन्ति कमपथ्यभुजं न रोगाः? ।<br>
कं श्रीर्न दर्पयति कं न निहन्ति मृत्युः
कं स्त्रीकृता न विषयाः परितापयन्ति ? ॥ ११७ ॥</p>
<p>अपरं च,</p>
<p>मुदं विषादः शरदं हिमागम
स्तमो विवस्वान् सुकृतं कृतघ्नता।<br>
प्रियोपपत्तिः शुचमापदं नयः
श्रियः समृद्धा अपि हन्ति दुर्नयः ॥ ११८ ॥</p>
<p>ततो मयाप्यालोचितम्-&lsquo;प्रज्ञाहीनोऽयं राजा । नो चेत्कथं नीतिशास्त्रकथाकौमुदी वागुल्काभिस्तिमिरयति ?</p>
<p>यतः,</p>
<p>यस्य नास्ति स्वयंप्रज्ञा शास्त्रं तस्य करोति किम?।<br>
लोचनाभ्यां विहीनस्य दर्पणः किं करिष्यति ?&rsquo; ॥ ११९ ॥</p>
<p>इत्यालोच्य तूष्णीं स्थितः । अथ राजा बद्धाञ्जलिराह-&lsquo;तात ! अस्त्ययं ममापराधः। इदानीं यथावशिष्टबलसहितः प्रत्यावृत्य विन्ध्याचलं गच्छामि तथोपदिश।&rsquo; गृध्रः स्वगतं चिन्तयति'क्रियतामत्र प्रतीकारः।</p>
<p>यतः,</p>
<p>देवतासु गुरौ गोषु राजसु ब्राह्मणेषु च ।<br>
नियन्तव्यः सदा कोपो बालवृद्धातुरेषु च ॥ १२० ॥</p>
<p>मन्त्री प्रहस्य ब्रूते-&lsquo;देव! मा भैषीः । समाश्वसिहि शृणु देव !</p>
<p>मन्त्रिणां भिन्नसंधाने भिषजां संनिपातिके।<br>
कर्मणि व्यज्यते प्रज्ञा सुस्थे को वा न पण्डितः? ॥१२१॥</p>
<p>अपरं च,</p>
<p>आरभन्तेऽल्पमेवाज्ञाः कामं व्यग्रा भवन्ति च ।<br>
महारम्भाः कृतधियस्तिष्ठन्ति च निराकुलाः ॥ १२२ ॥</p>
<p>तदत्र भवत्प्रतापादेव दुर्गं भङ्क्त्वा कीर्तिप्रतापसहितं त्वामचिरेण कालेन विन्ध्याचलं नेष्यामि।&rsquo; राजाह-&lsquo;कथमधुना स्वल्पबलेन तत्प्रपद्यते?&rsquo; । गृध्रो वदति-&lsquo;देव! सर्वं भविष्यति । यतो विजिगीषोरदीर्घसूत्रता विजयसिद्धेरवश्यंभावि लक्षणम् । तत्सहसैव दुर्गावरोधः क्रियताम् ।&rsquo;</p>
<p>प्रहितप्रणिधिना बकेनागत्य हिरण्यगर्भस्य तत्कथितम्-&lsquo;देव! स्वल्पबल एवायं राजा चित्रवर्णो गृध्रस्य मन्त्रोपस्तम्भेन दुर्गावरोधं करिष्यति । राजाह-&lsquo;सर्वत्र, किमधुना विधेयम् ?&rsquo; चक्रो ब्रूते'स्वबले सारासारविचारः क्रियताम् ।&rsquo; तज्ज्ञात्वा सुवर्णवस्त्रादिकं यथाहं प्रसादप्रदानं क्रियताम् ।</p>
<p>यतः,</p>
<p>यः काकिनीमप्यपथप्रपन्नां<br>
समुद्धरेनिष्कसहस्रतुल्याम् ।<br>
कालेषु कोटिष्वपि मुक्तहस्त<br>
स्तं राजसिंहं न जहाति लक्ष्मीः ॥ १२३॥</p>
<p>अन्यच्च,</p>
<p>क्रतौ विवाहे व्यसने रिपुक्षये<br>
यशस्करे कर्मणि मित्रसंग्रहे।<br>
प्रियासु नारीवधनेषु बान्धवे-<br>
ष्वतिव्ययो नास्ति नराधिपाष्टसु ॥ १२४ ॥</p>
<p>यतः</p>
<p>मूर्खः स्वल्पव्ययत्रासात्सर्वनाशं करोति हि ।<br>
कासुधीःसंत्यजेद्भाण्डं शुल्कस्यैवातिसाध्वसात् ॥ १२५ ॥</p>
<p>राजाह-&lsquo;कथमिह समयेऽतिव्ययो युज्यते ? उक्तं च-&ldquo;आपदर्थे धनं रक्षेत्&rdquo; इति।&rsquo; मन्त्री बृते-&lsquo;श्रीमतः कथमापदः?&rsquo; | राजाह &lsquo;कदाचिञ्चलते लक्ष्मीः ।&rsquo; मन्त्री ब्रूते-&lsquo;संचितापि विनश्यति । तद्देव ! कार्पण्यं विमुच्य दानमानाभ्यां स्वभटाः पुरस्क्रियन्ताम् ।</p>
<p>तथा चोक्तम्,</p>
<p>परस्परज्ञाः संहृष्टास्त्यक्तुं प्राणान्सुनिश्चिताः।<br>
कुलीनाः पूजिताः सम्यग्विजयन्ते द्विषद्बलम् ॥ १२६॥</p>
<p>अपरं च,</p>
<p>सुभटाः शीलसंपन्नाः संहताः कृतनिश्चयाः।<br>
अपि पञ्चशतं शूरा निघ्नन्ति रिपुवाहिनीम् ॥ १२७ ॥</p>
<p>किंच,</p>
<p>शिष्टैरप्यविशेषज्ञ उग्रश्च कृतनाशकः।<br>
त्यज्यते किं पुनर्नान्यैर्यश्चाप्यात्मम्भरिनरः ॥ १२८ ॥</p>
<p>यतः,</p>
<p>सत्यं शौर्य दया त्यागो नृपस्यैते महागुणाः ।<br>
एभिर्मुक्तो महीपालः प्राप्नोति खलु वाच्यताम् ॥ १२९ ॥</p>
<p>ईदृशि प्रस्तावेऽमात्यास्तावदेव पुरस्कर्तव्याः।</p>
<p>तथा चोक्तम्,</p>
<p>यो येन प्रतिबद्धः स्यात्सह तेनोदयी व्ययी।<br>
स विश्वस्तो नियोक्तव्यः प्राणेषु च धनेषु च ॥ १३० ॥</p>
<p>यतः,
धूर्तः स्त्री वा शिशुर्यस्य मन्त्रिणः स्युर्महीपतेः ।<br>
अनीतिपवनक्षिप्तः कार्याब्धौ स निमज्जति ॥ १३१ ॥</p>
<p>शृणु देव!</p>
<p>हर्षक्रोधी समौ यस्य शास्त्रार्थे प्रत्ययस्तथा।<br>
नित्यं भृत्यानुपेक्षा च तस्य स्याद्धनदा धरा ॥ १३२ ॥</p>
<p>येषां राज्ञा सह स्यातामुच्चयापचयो ध्रुवम् ।<br>
अमात्या इति तान्राजा नावमन्येत्कदाचन ॥ १३३॥</p>
<p>यतः,
महीभुजो मदान्धस्य संकीर्णस्येव दन्तिनः ।<br>
स्खलतो हि करालम्बः सुहृत्सचिवचेष्टितम् ॥ १३४ ॥</p>
<p>अथागत्य प्रणम्य मेघवर्णो ब्रूते-&lsquo;देव! दृष्टिप्रसादं कुरु । इदानीं विपक्षो दुर्गद्वारि वर्तते । तद्देवपादादेशाद्वहिर्निःसृत्य स्वविक्रमं दर्शयामि । तेन देवपादानामानृण्यमुपगच्छामि ।&rsquo; चक्रो ब्रूते-&lsquo;मेवम् । यदि बहिर्निःसृत्य योद्धव्यं तदा दुर्गाश्रयणमेव निष्प्रयोजनम् ।</p>
<p>अपरं च,</p>
<p>विषमो हि यथा नक्रः सलिलान्निर्गतोऽवशः।<br>
वनाद्विनिर्गतः शूरः सिंहोऽपि स्याच्छृगालवत् ॥ १३५॥</p>
<p>देव! स्वयं गत्वा दृश्यतां युद्धम् । यतः,</p>
<p>पुरस्कृत्य बलं राजा योधयेदवलोकयन् ।<br>
स्वामिनाधिष्ठितः श्वापि किं न सिंहायते ध्रुवम् ?&rsquo; ॥१३६॥</p>
<p>अथ ते सर्वे दुर्गद्वारं गत्वा महाहवं कृतवन्तः। अपरेद्युश्चित्रवर्णो राजा गृध्रमुवाच-&lsquo;तात! स्वप्रतिज्ञातमधुना निर्वाहय ।&rsquo; गृध्रो ब्रूते-&lsquo;देव! शृणु तावत् ;</p>
<p>अकालसहमत्यल्पं मूर्खव्यसनिनायकम् ।<br>
अगुप्तं भीरुयोधं च दुर्गव्यसनमुच्यते ॥ १३७ ॥</p>
<p>तत्तावदत्र नास्ति ।</p>
<p>उपजापश्चिरारोधोऽवस्कन्दस्तीवपौरुषम् ।<br>
दुर्गस्य लङ्घनोपायाश्चत्वारः कथिता इमे ॥ १३८ ॥</p>
<p>अत्र यथाशक्ति क्रियते यत्नः ( कर्णे कथयति । ) एवमेवम् ।&rsquo; ततोऽनुदित एव भास्करे चतुर्वपि दुर्गद्वारेषु वृत्ते युद्धे दुर्गाभ्यन्तरगृहेष्वेकदा काकैरग्निर्निक्षिप्तः । ततः &lsquo;गृहीतं गृहीतं दुर्गम्&rsquo; इति कोलाहलं श्रुत्वा सर्वतः प्रदीप्ताग्निमवलोक्य राजहंससैनिका दुर्गवासिनश्च सत्वरं हृदं प्रविष्टाः।</p>
<p>यतः,</p>
<p>सुमन्त्रितं सुविक्रान्तं सुयुद्धं सुपलायितम् ।<br>
कार्यकाले यथाशक्ति कुर्यान्न तु विचारयेत् ॥ १३९ ॥</p>
<p>राजहंसः स्वभावान्मन्दगतिः सारसद्वितीयश्च चित्रवर्णस्य सेनापतिना कुक्कुटेनागत्य वेष्टितः । हिरण्यगर्भः सारसमाह&rsquo;सारस सेनापते ! ममानुरोधादात्मानं कथं व्यापादयिष्यसि ? त्वमधुना गन्तुं शक्तः । तद्गत्वा जलं प्रविश्यात्मानं परिरक्ष । अस्मत्पुत्रं चूडामणिनामानं सर्वसंमत्या राजानं करिष्यसि ।&rsquo; सारसो ब्रूते-&lsquo;देव ! न वक्तव्यमेवं दुःसहं वचः। यावच्चन्द्रार्को दिवि तिष्ठतस्तावद्विजयतां देवः । अहं देवदुर्गाधिकारी । मन्मांसासृग्विलिप्तेन द्वारवर्मना प्रविशतु शत्रुः।</p>
<p>अपरं च,</p>
<p>दाता क्षमी गुणग्राही स्वामी दुःखेन लभ्यते ।&rsquo;</p>
<p>राजाह-&lsquo;सत्यमेवैतत् ।<br>
किंतु,
शुचिर्दक्षोऽनुरक्तश्च जाने भृत्योऽपि दुर्लभः&rsquo; ॥ १४० ॥</p>
<p>सारसो ब्रूते-&lsquo;शृणु देव !</p>
<p>यदि समरमपास्य नास्ति मृत्यो
र्भयमिति युक्तमितोऽन्यतः प्रयातुम् ।<br>
अथ मरणमवश्यमेव जन्तोः ,
किमिति मुधा मलिनं यशः क्रियेत?॥ १४१॥</p>
<p>अन्यञ्च,</p>
<p>भवेऽस्मिन्पवनोद्धान्तवीचिविभ्रमभङ्गरे ।<br>
जायते पुण्ययोगेन परार्थे जीवितव्ययः ॥ १४२ ॥</p>
<p>स्वाम्यमात्यश्च राष्ट्रं च दुर्ग कोशो बलं सुहृत् ।<br>
राज्याङ्गानि प्रकृतयः पौराणां श्रेणयोऽपि च ॥ १४३ ॥</p>
<p>देव ! त्वं च स्वामी सर्वथा रक्षणीयः।यतः,</p>
<p>प्रकृतिः स्वामिनं त्यक्त्वा समृद्धापि न जीवति ।<br>
अपि धन्वन्तरिर्वैद्यः किं करोति गतायुषि ? ॥ १४४ ॥</p>
<p>अपरं च,</p>
<p>नरेशे जीवलोकोऽयं निमीलति निमीलति ।<br>
उदेत्युदीयमाने च रवाविव सरोरुहम्॥ १४५॥</p>
<p>अथ कुक्कुटेनागत्य राजहंसस्य शरीरे खरतरनखाघातः कृतः। तदा सत्वरमुपसृत्य सारसेन स्वदेहान्तरितो राजा जले क्षिप्तः । अथ कुक्कुटर्नखप्रहारजर्जरीकृतेन सारसेन कुक्कुटसेना बहुशो हताः। पश्चात्सारसोऽपि चञ्चप्रहारेण विभिद्य व्यापादितः । अथ चित्रवर्णो दुर्ग प्रविश्य दुर्गावस्थितं द्रव्यं ग्राहयित्वा बन्दिभिर्जयशब्दैरानन्दितः स्वस्कन्धावारं जगाम ॥</p>
<p>अथ राजपुत्रैरुक्तम्-&lsquo;तस्मिन्राजबले स पुण्यवान् सारस एव, येन स्वदेहत्यागेन स्वामी रक्षितः।</p>
<p>उक्तं चैतत्,</p>
<p>जनयन्ति सुतान् गावः सर्वा एव गवाकृतीन् ।<br>
विषाणोल्लिखितस्कन्धं काचिदेव गवां पतिम् ॥ १४६॥</p>
<p>विष्णुशर्मोवाच-स तावद्विद्याधरीपरिजनः स्वर्गसुखमनुभवतु महासत्त्वः।</p>
<p>था चोक्तम्,</p>
<p>आहवेषु च ये शूराः स्वाम्यर्थे त्यक्तजीविताः।<br>
भर्तृभक्ताः कृतज्ञाश्च ते नराः स्वर्गगामिनः ॥ १४७॥</p>
<p>यत्र तत्र हतः शूरः शत्रुभिः परिवेष्टितः।<br>
अक्षयाँल्लभते लोकान् यदि क्लैब्यं न गच्छति ॥ १४८॥</p>
<p>विग्रहः श्रुतो भवद्भिः&rsquo; । राजपुत्रैरुक्तम्,-&lsquo;श्रुत्वा सुखिनो भूता वयम् ।</p>
<p>विष्णुशर्माऽब्रवीत्–&lsquo;अपरमप्येवमस्तु</p>
<p>विग्रहः करितुरङ्गपत्तिभि
र्नो कदापि भवतां महीभुजाम् ।<br>
नीतिमन्त्रपवनैः समाहृताः
संश्रयन्तु गिरिगह्वरं द्विषः&rsquo; ॥ १४९ ॥</p>
<p>इति हितोपदेशे विग्रहो नाम तृतीयः कथासंग्रहः समाप्तः ।</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/kAvyam/TIkA/champUH/nItiH/hitopadeshaH/3_vigrahaH/04_sarvajnahiraNyagarbhayoH_samvAdaH/">३-०३ सर्वज्ञहिरण्यगर्भयोः संवादः </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ३-०३ सर्वज्ञहिरण्यगर्भयोः संवादः</li>
        
        <li>unicode_script: devanagari</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/kAvyam/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 May 18 08:55:24 UTC. (<a href="http://google.com/search?q=08%3a55%3a24%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
