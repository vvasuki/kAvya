<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>काव्ये विश्वासटिप्पन्यः  | २-०१ लघुपतनकचित्रग्रीववृत्तान्तः</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.83.1" />
    
    
      <META NAME="ROBOTS" CONTENT="INDEX, FOLLOW">
    

    <link href="/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/" rel="alternate" type="application/rss+xml" title="काव्ये विश्वासटिप्पन्यः" />
    <link href="/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/" rel="feed" type="application/rss+xml" title="काव्ये विश्वासटिप्पन्यः" />

    <meta property="og:title" content="२-०१ लघुपतनकचित्रग्रीववृत्तान्तः" />
<meta property="og:description" content="अस्ति दाक्षिणात्ये जनपदे महिलारोप्यं नाम नगरम् । तस्य नातिदूरस्थो महोच्छ्रायवान्नानाविहङ्गोपभुक्तफलः कीटैरावृतकोटरश्छायाश्वासितपथिकजनसमूहो न्यग्रोधपादपो महान् । अथवा युक्तम्
छायासुप्तमृगः शकुन्तनिवहैर्विष्वग्विलुप्तच्छदः
कीटैरावृतकोटरः कपिकुलैः स्कन्धे कृतप्रश्रयः ।
विश्रब्धं मधुपैर्निपीतकुसुमः श्लाघ्यः स एव द्रुमः सर्वाङ्गैर्बहुसत्त्वसङ्गसुखदो भूभारभूतोऽपरः ॥२.२॥
तत्र च लघुपतनको नाम वायसः प्रतिवसति स्म । स कदाचित्प्राणयात्रार्थं पुरमुद्दिश्य प्रचलितो यावत्पश्यति, तावज्जालहस्तोऽतिकृष्णतनुः स्फुटितचरण ऊर्ध्वकेशो यमकिङ्कराकारो नरः संमुखो बभूव । अथ तं दृष्ट्वा शङ्कितमना व्यचिन्तयत्यदयं दुरात्माद्य ममाश्रयवटपादपसम्मुखोऽभ्येति । तन्न ज्ञायते किमद्य वटवासिनां विहङ्गमानां सङ्क्षयो भविष्यति न वा ।" />
<meta property="og:type" content="article" />
<meta property="og:url" content="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/" /><meta property="article:section" content="TIkA" />



<meta itemprop="name" content="२-०१ लघुपतनकचित्रग्रीववृत्तान्तः">
<meta itemprop="description" content="अस्ति दाक्षिणात्ये जनपदे महिलारोप्यं नाम नगरम् । तस्य नातिदूरस्थो महोच्छ्रायवान्नानाविहङ्गोपभुक्तफलः कीटैरावृतकोटरश्छायाश्वासितपथिकजनसमूहो न्यग्रोधपादपो महान् । अथवा युक्तम्
छायासुप्तमृगः शकुन्तनिवहैर्विष्वग्विलुप्तच्छदः
कीटैरावृतकोटरः कपिकुलैः स्कन्धे कृतप्रश्रयः ।
विश्रब्धं मधुपैर्निपीतकुसुमः श्लाघ्यः स एव द्रुमः सर्वाङ्गैर्बहुसत्त्वसङ्गसुखदो भूभारभूतोऽपरः ॥२.२॥
तत्र च लघुपतनको नाम वायसः प्रतिवसति स्म । स कदाचित्प्राणयात्रार्थं पुरमुद्दिश्य प्रचलितो यावत्पश्यति, तावज्जालहस्तोऽतिकृष्णतनुः स्फुटितचरण ऊर्ध्वकेशो यमकिङ्कराकारो नरः संमुखो बभूव । अथ तं दृष्ट्वा शङ्कितमना व्यचिन्तयत्यदयं दुरात्माद्य ममाश्रयवटपादपसम्मुखोऽभ्येति । तन्न ज्ञायते किमद्य वटवासिनां विहङ्गमानां सङ्क्षयो भविष्यति न वा ।">

<meta itemprop="wordCount" content="1624">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="२-०१ लघुपतनकचित्रग्रीववृत्तान्तः"/>
<meta name="twitter:description" content="अस्ति दाक्षिणात्ये जनपदे महिलारोप्यं नाम नगरम् । तस्य नातिदूरस्थो महोच्छ्रायवान्नानाविहङ्गोपभुक्तफलः कीटैरावृतकोटरश्छायाश्वासितपथिकजनसमूहो न्यग्रोधपादपो महान् । अथवा युक्तम्
छायासुप्तमृगः शकुन्तनिवहैर्विष्वग्विलुप्तच्छदः
कीटैरावृतकोटरः कपिकुलैः स्कन्धे कृतप्रश्रयः ।
विश्रब्धं मधुपैर्निपीतकुसुमः श्लाघ्यः स एव द्रुमः सर्वाङ्गैर्बहुसत्त्वसङ्गसुखदो भूभारभूतोऽपरः ॥२.२॥
तत्र च लघुपतनको नाम वायसः प्रतिवसति स्म । स कदाचित्प्राणयात्रार्थं पुरमुद्दिश्य प्रचलितो यावत्पश्यति, तावज्जालहस्तोऽतिकृष्णतनुः स्फुटितचरण ऊर्ध्वकेशो यमकिङ्कराकारो नरः संमुखो बभूव । अथ तं दृष्ट्वा शङ्कितमना व्यचिन्तयत्यदयं दुरात्माद्य ममाश्रयवटपादपसम्मुखोऽभ्येति । तन्न ज्ञायते किमद्य वटवासिनां विहङ्गमानां सङ्क्षयो भविष्यति न वा ।"/>

      
    

    <script src="/kAvyam/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/kAvyam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/kAvyam\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vvasuki\/kAvyam\/edit\/content\/\u0022,\u0022mainSections\u0022:[\u0022tika\u0022],\u0022mainsections\u0022:[\u0022tika\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022kAvya_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022kAvya_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/saMskAra\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022Blog\u0022,\u0022url\u0022:\u0022\/assets\/blog\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vvasuki.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    let autocompletePageUrl = "\/kAvyam\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/kAvyam\/TIkA\/champUH\/nItiH\/panchatantram\/2_mitrasamprAptiH\/00-laghupatanakachitragrIvakathA\/".replace(basePath, "/");
    pageVars.pageParams = {};
    pageVars.pageSource = "TIkA\/champUH\/nItiH\/panchatantram\/2_mitrasamprAptiH\/00-laghupatanakachitragrIvakathA.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/kAvyam/webpack_dist/main-bundle.js"></script>
    <script src="/kAvyam/webpack_dist/transliteration-bundle.js"></script>
    <script src="/kAvyam/non_webpack_js/disqus.js"></script>
    <script src="/kAvyam/webpack_dist/ui_lib-bundle.js"></script>
    <script src="/kAvyam/webpack_dist/search-bundle.js"></script>

    <link rel="stylesheet" href="/kAvyam/css/fonts.css">
    <link rel="stylesheet" href="/kAvyam/css/@fortawesome/fontawesome-free/css/solid.min.css">
    

    <link rel="stylesheet" href="/kAvyam/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/" />
    <link rel="alternate" hreflang="sa-Deva" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/kAvyam/" class="btn col border">
            <i class="fas fa-gopuram ">काव्ये विश्वासटिप्पन्यः <br/> २-०१ लघुपतनकचित्रग्रीववृत्तान्तः</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="२-०१ लघुपतनकचित्रग्रीववृत्तान्तः">२-०१ लघुपतनकचित्रग्रीववृत्तान्तः</h1>
    
    <a id="editLink" class="btn btn-primary"  href="https://github.com/vvasuki/kAvyam/edit/content/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>अस्ति दाक्षिणात्ये जनपदे महिलारोप्यं नाम नगरम् । तस्य नातिदूरस्थो महोच्छ्रायवान्नानाविहङ्गोपभुक्तफलः कीटैरावृतकोटरश्छायाश्वासितपथिकजनसमूहो न्यग्रोधपादपो महान् । अथवा युक्तम्</p>
<p>छायासुप्तमृगः शकुन्तनिवहैर्विष्वग्विलुप्तच्छदः<br>
कीटैरावृतकोटरः कपिकुलैः स्कन्धे कृतप्रश्रयः ।<br>
विश्रब्धं मधुपैर्निपीतकुसुमः श्लाघ्यः स एव द्रुमः
सर्वाङ्गैर्बहुसत्त्वसङ्गसुखदो भूभारभूतोऽपरः ॥२.२॥</p>
<p>तत्र च लघुपतनको नाम वायसः प्रतिवसति स्म । स कदाचित्प्राणयात्रार्थं पुरमुद्दिश्य प्रचलितो यावत्पश्यति, तावज्जालहस्तोऽतिकृष्णतनुः स्फुटितचरण ऊर्ध्वकेशो यमकिङ्कराकारो नरः संमुखो बभूव । अथ तं दृष्ट्वा शङ्कितमना व्यचिन्तयत्यदयं दुरात्माद्य ममाश्रयवटपादपसम्मुखोऽभ्येति । तन्न ज्ञायते किमद्य वटवासिनां विहङ्गमानां सङ्क्षयो भविष्यति न वा ।</p>
<p>एवं बहुविधं विचिन्त्य तत्क्षणान्निवृत्य तमेव बटपादपं गत्वा सर्वान् विहङ्गमान् प्रोवाच भोः ! अयं दुरात्मा लुब्धको जालतण्डुलहस्तः समभ्येति । तत्सर्वथा तस्य न विश्वसनीयम् । एष जालं प्रसार्य तण्डुलान् प्रक्षेप्स्यति । ते तण्डुला भवद्भिः सर्वैरपि कालकूटसदृशा द्रष्टव्याः ।</p>
<p>एवं वदतस्तस्य स लुब्धकस्तत्र बटतल आगत्य जालं प्रसार्य सिन्दुवारसदृशांस्तण्डुलान् प्रक्षिप्य नातिदूरं गत्वा निभृतः स्थितः । अथ ये पक्षिणस्तत्र स्थितास्ते लघुपतनकवाक्यार्गलया निवारितास्तांस्तण्डुलान् हालाहालाङ्कुरानिव वीक्षमाणा निभृतास्तस्थुः ।</p>
<p>अत्रान्तरे चित्रग्रीवो नाम कपोतराजः सहस्रपरिवारः प्राणयात्रार्थपरिभ्रमंस्तांस्तण्डुलान् दूरतोऽपि पश्यन् लघुपतनकेन निवार्यमाणोऽपि जिह्वालौल्याद्भक्षणार्थमपतत् । सपरिवारो निबद्धश्च । अथवा साध्विदमुच्यते</p>
<p>जिह्वालौल्यप्रसक्तानां जलमध्यनिवासिनाम् ।<br>
अचिन्तितो वधोऽज्ञानां मीनानामिव जायते ॥२.३॥</p>
<p>अथवा दैवप्रतिपतिकूलतया भवत्येवम् । न तस्य दोषोऽस्ति । उक्तं च</p>
<p>पौलस्त्यः कथमन्यदारहरणे दोषं न विज्ञातवान्<br>
रामेणापि कथं न हेमहरिणस्यासम्भवो लक्षितः ।<br>
अक्षैश्चापि युधिष्ठिरेण सहसा प्राप्तो ह्यनर्थः कथं<br>
प्रत्यासन्नविपत्तिमूढमनसां प्रायो मतिः क्षीयते ॥२.४॥</p>
<p>तथा च</p>
<p>कृतान्तपाशबद्धानां दैवोपहतचेतसाम् ।<br>
बुद्धयः कुब्जगामिन्यो भवन्ति महतामपि ॥२.५॥</p>
<p>अत्रान्तरे लुब्धकस्तान् बद्धान् विज्ञाय प्रहृष्टमनाः प्रोद्यतयष्टिस्तद्वधार्थं प्रधावितः । चित्रग्रीवोऽप्यात्मानं सपरिवारं बद्धं मत्वा लुब्धकमायान्तं दृष्ट्वा तान् कपोतानूचे अहो, न भेतव्यम् । उक्तं च</p>
<p>व्यसनेष्वेव सर्वेषु यस्य बुद्धिर्न हीयते ।<br>
स तेषां पारमभ्येति तत्प्रभावादसंशयम् ॥२.६॥</p>
<p>सम्पत्तौ च विपत्तौ च महतामेकरूपता ।<br>
उदये सविता रक्तो रक्तश्चास्तमये तथा ॥२.७॥</p>
<p>तत्सर्वे वयं हेलयोड्डीय सपाशजाला अस्यादर्शनं गत्वा मुक्तिं प्राप्नुमः । नो चेद्भयविक्लवाः सन्तो हेलया समुत्पातं न करिष्यथ । ततो मृत्युमवाप्स्यथ । उक्तं च</p>
<p>तन्तवोऽप्यायता नित्यं तन्तवो बहुलाः समाः ।<br>
बहून् बहुत्वादायासान् सहन्तीत्युपमा सताम् ॥२.८॥</p>
<p>तथानुष्ठिते लुब्धको जालमादायाकाशे गच्छतां तेषां पृष्ठतो भूमिस्थोऽपि पर्यधावत् । तत ऊर्ध्वानन्ः श्लोकमेनमपठत् ।</p>
<p>जालमादाय गच्छन्ति संहताः पक्षिणोऽप्यमी ।<br>
यावच्च विवदिष्यन्ते पतिष्यन्ति न संशयः ॥२.९॥</p>
<p>लघुपतनकोऽपि प्राणयात्राक्रियां त्यक्त्वा किमत्र भविष्यन्तीति कुतूहलात्तत्पृष्ठतोऽनुसरति । अथ दृष्टेरगोचरतां गतान् विज्ञाय लुब्धको निराशः श्लोकमपठन्निवृत्तश्च</p>
<p>नहि भवति यन्न भाव्यं भवति च भाव्यं विनापि यत्नेन ।<br>
करतलगतमपि नश्यति यस्य हि भवितव्यता नास्ति ॥२.१०॥</p>
<p>तथा च</p>
<p>पराङ्मुखे विधौ चेत्स्यात्कथञ्चिद्द्रविणोदयः ।<br>
तत्सोऽन्यदपि सङ्गृह्य याति शङ्खनिधिर्यथा ॥२.११॥</p>
<p>तदास्तां तावद्विहङ्गामिषलोभो यावत्कुटुम्बवर्तनोपायभूतं जालमपि मे नष्टम् । चित्रग्रीवोऽपि लुब्धकमदर्शनीभूतं ज्ञात्वा तानुवाच भोः ! निवृत्तः स दुरात्मा लुब्धकः । तत्सर्वैरपि स्वस्थैर्गम्यतां महिलारोप्यस्य प्रागुत्तरदिग्भागे । तत्र मम सुहृद्धिरण्यको नाम मूषकः सर्वेषां पाशच्छेदं करिष्यति । उक्तं च</p>
<p>सर्वेषामेव मर्त्यानां व्यसने समुपस्थिते ।<br>
वाङ्मात्रेणापि साहाय्यं मित्रादन्यो न सन्दधे ॥२.१२॥</p>
<p>एवं ते कपोताश्चित्रग्रीवेण सम्बोधिता महिलारोप्ये नगरे हिरण्यकबिलदुर्गं प्रापुः । हिरण्यकोऽपि सहस्रमुखबिलदुर्गं प्रविष्टः सन्नकुतोभयः सुखेनास्त । अथवा साध्विदमुच्यते</p>
<ul>
<li>अनागतं भयं दृष्ट्वा नीतिशास्त्रविशारदः ।<br>
अवसन्मूषकस्तत्र कृत्वा शतमुखं बिलम् ॥१३॥ +++(सम्पादकटिप्पनी - पुस्तकेऽत्रायम् अधिकः पाठः ।)+++</li>
</ul>
<p>दंष्ट्राविरहितः सर्पो मदहीनो यथा गजः ।<br>
सर्वेषां जायते वश्यो दुर्गहीनस्तथा नृपः ॥२.१३॥</p>
<p>तथा च</p>
<p>न गजानां सहस्रेण न च लक्षेण वाजिनाम् ।<br>
तत्कर्म सिध्यते राज्ञां दुरेणैकेन यद्रणे ॥२.१४॥</p>
<p>शतमेकोऽपि सन्धत्ते प्राकारस्थो धनुर्धरः ।<br>
तस्माद्दुर्गं प्रशंसन्ति नीतिशास्त्रविदो जनाः ॥२.१५॥</p>
<p>अथ चित्रग्रीवो बिलमासाद्य तारस्वरेण प्रोवाच भो भो मित्र हिरण्यक ! सत्वरमागच्छ । महती मे व्यसनावस्था वर्तते ।</p>
<p>तच्छ्रुत्वा हिरण्यकोऽपि बिलदुर्गान्तर्गतः सन् प्रोवाच भोः ! को भवान् ? किमर्थमायातः ? किं कारणम् ? कीदृक्ते व्यसनावस्थानाम् ? तत्कथ्यतामिति ।</p>
<p>तच्छ्रुत्वा चित्रग्रीव आह भोः ! चित्रग्रीवो नाम कपोतराजोऽहं ते सुहृत् । तत्सत्वरमागच्छ । गुरुतरं प्रयोजनमस्ति ।  तदाकर्ण्य पुलकिततनुः प्रहृष्टात्मा स्थिरमनास्त्वरमाणो निष्क्रान्तः । अथवा साध्विदमुच्यते</p>
<p>सुहृदः स्नेहसम्पन्ना लोचनानन्ददायिनः ।<br>
गृहे गृहवतां नित्यं नागच्छन्ति महात्मनाम् ॥२.१६॥</p>
<p>आदित्यस्योदयं तात ताम्बूलं भारती कथा ।<br>
इष्टा भार्या सुमित्रं च अपूर्वाणि दिने दिने ॥२.१७॥</p>
<p>सुहृदो भवने यस्य समागच्छन्ति नित्यशः ।<br>
चित्ते च तस्य सौख्यस्य न किञ्चित्प्रतिमं सुखम् ॥२.१८॥</p>
<p>अथ चित्रं ग्रीवं सपरिवारं पाशबद्धमालोक्य हिरण्यकः सविषादमिदमाह भोः, किमेतत्?</p>
<p>स आह भोः, जानन्नपि किं पृच्छसि ? उक्तं च यतः</p>
<p>यस्माच्च येन च यदा च यथा च यच्च<br>
यावच्च यत्र च शुभाशुभमात्मकर्म ।<br>
तस्माच्च तेन च तदा च तथा च तच्च<br>
तावच्च तत्र च कृतान्तवशादुपैति ॥२.१९॥</p>
<p>तत्प्राप्तं मयैतद्बन्धनं जिह्वालौल्यात् । साम्प्रतं त्वं सत्वरं पाशविमोक्षं कुरु । तदाकर्ण्य हिरण्यकः प्राह</p>
<p>अर्धार्धाद्योजनशतादामिषं वीक्षते खगः ।<br>
सोऽपि पार्श्वस्थितं दैवाद्बन्धनं न च पश्यति ॥२.२०॥</p>
<p>तथा च</p>
<p>रविनिशाकरयोर्ग्रहपीडनं<br>
गजभुजङ्गविहङ्गमबन्धनम् ।<br>
मतिमतां च निरीक्ष्य दरिद्रता<br>
विधिरहो बलवानिति मे मतिः ॥२.२१॥</p>
<p>तथा च</p>
<p>व्योमैकान्तविचारिणोऽपि विहगाः सम्प्राप्नुवन्त्यापदं<br>
बध्यन्ते निपुणैरगाधसलिलान्मीनाः समुद्रादपि ।<br>
दुर्नीतं किमिहास्ति किं च सुकृतं कः स्थानलाभे गुणः<br>
कालः सर्वजनान् प्रसारितकरो गृह्णाति दूरादपि ॥२.२२॥</p>
<p>एवमुक्त्वा चित्रग्रीवस्य पाशं छेत्तुमुद्यतं स तमाहभद्र, मा मैवं कुरु । प्रथमं मम भृत्यानां पाशच्छेदं कुरु । तदनु ममापि च ।</p>
<p>तच्छ्रुत्वा कुपितो हिरण्यकः प्राह भोः ! न युक्तमुक्तं भवता । यतः स्वामिनोऽनन्तरं भृत्याः ।</p>
<p>स आह भद्र, मा मैवं वद । मदाश्रयाः सर्व एते वराकाः । अपरं स्वकुटुम्बं परित्यज्य समागताः । तत्कथमेतावन्मात्रमपि संमानं न करोमि । उक्तं च</p>
<p>यः संमानं सदा धत्ते भृत्यानां क्षितिपोऽधिकम् ।<br>
वित्ताभावेऽपि तं दृष्ट्वा ते त्यजन्ति न कर्हिचित् ॥२.२३॥</p>
<p>तथा च</p>
<p>विश्वासः सम्पदां मूलं तेन यूथपतिर्गजः ।<br>
सिंहो मृगाधिपत्येऽपि न मृगैः परिवार्यते ॥२.२४॥</p>
<p>अपरं मम कदाचित्पाशच्छेदे कुर्वतस्ते दन्तभङ्गो भवति । अथवा दुरात्मा लुब्धकः सम्भ्येति । तन्नूनं नरकपात एव । उक्तं च</p>
<p>सदाचारेषु भृत्येषु संसीदत्सु च यः प्रभुः ।<br>
सुखी स्यान्नरकं याति परत्रेह च सीदति ॥२.२५॥</p>
<p>तच्छ्रुत्वा प्रहृष्टो हिरण्यकः प्राह भोः, वेद्म्यहं राजधर्मम् । परं मया तव परीक्षा कृता । तत्सर्वेषां पूर्वं पाशच्छेदं करिष्यामि । भवानप्यनेन बहुकपोतपरिवारेण भविष्यति । उक्तं च</p>
<p>कारुण्यं संविभागश्च यथा भृत्येषु लक्ष्यते ।<br>
चित्तेनानेन ते शङ्क्या त्रैलोक्यस्यापि नाथता ॥२.२६॥</p>
<ul>
<li>कारुण्यं संविभागश्च यथा भृत्येषु सर्वदा ।<br>
सम्भवेत्स महीपालस्त्रैलोक्यस्यापि रक्षणे ॥२.२६॥ +++(सम्पादकटिप्पनी - पुस्तके अयं पाठः ।)+++</li>
</ul>
<p>एवमुक्त्वा सर्वेषां पाशच्छेदं कृत्वा हिरण्यकश्चित्रग्रीवमाह मित्र, गम्यतामधुना स्वाश्रयं प्रति । भूयोऽपि व्यसने प्राप्ते समागन्तव्यमिति ।</p>
<p>तान् सम्प्रेष्य पुनरपि दुर्गं प्रविष्टः । चित्रग्रीवोऽपि सपरिवारः स्वाश्रयमगमत् । अथवा साध्विदमुच्यते</p>
<p>मित्रवान् साधयत्यर्थान् दुःसाध्यानपि वै यतः ।<br>
तस्मान्मित्राणि कुर्वीत समानान्येव चात्मनः ॥२.२७॥</p>
<p>लघुपतनकोऽपि वायसः सर्वं तं चित्रग्रीवबन्धुमोक्षमवलोक्य विस्मितमना व्यचिन्तयतहो बुद्धिरस्य हिरण्यकस्य शक्तिश्च दुर्गसामग्री च । तदीदृगेव विधिविहङ्गानां बन्धनमोक्षात्मकः । अहं च न कस्यचिद्विश्वसिमि चलप्रकृतिश्च । तदाप्येनं मित्रं करोमि । उक्तं च</p>
<p>अपि सम्पूर्णतायुक्तैः कर्तव्याः सुहृदो बुधैः ।<br>
नदीशः परिपूर्णोऽपि चन्द्रोदयमपेक्षते ॥२.२८॥</p>
<p>एवं सम्प्रधार्य पादपादवतीर्य बिलद्वारमाश्रित्य चित्रग्रीववच्छब्देन हिरण्यकं समाहूतवानेह्येहि भो हिरण्यक, एहि ।</p>
<p>तच्छब्दं श्रुत्वा हिरण्यको व्यचिन्तयत्किमन्योऽपि कश्चित्कपोतो बन्धनशेषस्तिष्ठति येन मां व्याहरति । आह च भोः ! को भवान् ?</p>
<p>स आह अहं लघुपतनको नाम वायसः ।</p>
<p>तच्छ्रुत्वा विशेषादन्तर्लीनो हिरण्यक आह भोः ! द्रुतं गम्यतामस्मात्स्थानात् ।</p>
<p>वायस आह अहं तव पार्श्वे गुरुकार्येण समागतः । तत्किं न क्रियते मया सह दर्शनम् ?</p>
<p>हिरण्यक आह न मेऽस्ति त्वया सह सङ्गमेन प्रयोजनमिति ।</p>
<p>स आह भोः ! चित्रग्रीवस्य मया तव सकाशात्पाशमोक्षणं दृष्टम् । तेन मम महती प्रीतिः सञ्जाता । तत्कदाचिन्ममापि बन्धने जाते तव पार्श्वान्मुक्तैर्भविष्यति । तत्क्रियतां मया सह मैत्री ।</p>
<p>हिरण्यक आह अहो त्वं भोक्ता । अहं ते भोज्यभूतः । तत्का त्वया सह मम मैत्री ? तद्गम्यताम् । मैत्री विरोधभावात्कथम् ? उक्तं च</p>
<p>ययोरेव समं वित्तं ययोरेव समं कुलम् ।<br>
तयोर्मैत्री विवाहश्च न तु पुष्टविपुष्टयोः ॥२.२९॥</p>
<p>तथा च</p>
<p>यो मित्रं कुरुते मूढ आत्मनोऽसदृशं कुधीः ।<br>
हीनं वाप्यधिकं वापि हास्यतां यात्यसौ जनः ॥२.३०॥</p>
<p>तद्गम्यतामिति ।</p>
<p>वायस आह भो हिरण्यक ! एषोऽहं तव दुर्गद्वार उपविष्टः । यदि त्वं मैत्री न करोषि ततोऽहं प्राणमोक्षणं तवाग्रे करिष्यामि । अथवा प्रायोपवेशनं मे स्यातिति ।</p>
<p>हिरण्यक आह भोः ! त्वया वैरिणा सह कथं मैत्रीं करोमि ? उक्तं च</p>
<p>वैरिणा न हि सन्दध्यात्सुश्लिष्टेनापि सन्धिना ।<br>
सुतप्तमपि पानीयं शमयत्येव पावकम् ॥२.३१॥</p>
<p>वायस आह भोः ! त्वया सह दर्शनमपि नास्ति । कुतो वैरम् ? तत्किमनुचितं वदसि ?</p>
<p>हिरण्यक आह द्विविधं वैरं भवति । सहजं कृत्रिमं च । तत्सहजवैरी त्वमस्माकम् । उक्तं च</p>
<p>कृत्रिमं नाशमभ्येति वैरं द्राक्कृत्रिमैर्गुणैः ।<br>
प्राणदानं विना वैरं सहजं याति न क्षयम् ॥२.३२॥</p>
<p>वायस आह भोः ! द्विविधस्य वैरस्य लक्षणं श्रोतुमिच्छामि । तत्कथ्यताम् ।</p>
<p>हिरण्यक आह भोः ! कारणेन निर्वृतं कृत्रिमम् । तत्तदर्होपकारकरणाद्गच्छति । स्वाभाविकं पुनः कथमपि न गच्छति । तद्यथा नकुलसर्पाणां, शष्पभुङ्नखायुधानां, जलवह्न्योः, देवदैत्यानां, सारमेयमार्जराणां, ईश्वरदरिद्राणां, सपत्नीनां, सिंहगजानां, लुब्धकहरिणानां, श्रोत्रियभ्रष्टक्रियाणां, मूर्कपण्डितानां, पतिव्रताकुलटानां, सज्जनदुर्जनानाम् । न कश्चित्केनापि व्यापादितः, तथापि प्राणान् सन्तापयन्ति ।</p>
<p>वायस आह भोः ! अकारणमेतत् । श्रूयतां मे वचनम्</p>
<p>कारणान्मित्रतामेति कारणाद्याति शत्रुताम् ।<br>
तस्मान्मित्रत्वमेवात्र योज्यं वैरं न धीमता ॥२.३३॥</p>
<p>तस्मात्कुरु मया सह समागमं मित्रधर्मार्थम् ।</p>
<p>हिरण्यक आह भोः, श्रूयतां नीतिसर्वस्वम्</p>
<p>सकृद्दुष्टमपीष्टं यः पुनः सन्धातुमिच्छति ।<br>
स मृत्युमुपगृह्णाति गर्भमश्वतरी यथा ॥२.३४॥</p>
<p>अथवा गुणवानहं, न मे कश्चिद्वैरयातनां करिष्यति । एतदपि न सम्भाव्यम् । उक्तं च</p>
<p>सिंहो व्याकरणस्य कर्तुरहरत्प्राणान् प्रियान् पाणिनेर्<br>
मीमांसाकृतमुन्ममाथ सहसा हस्ती मुनिं जैमिनिम् ।<br>
छन्दोज्ञाननिधिं जघान मकरो वेलातटे पिङ्गलम्<br>
अज्ञानावृतचेतसामतिरुषा कोऽर्थस्तिरश्चां गुणैः ॥२.३५॥</p>
<p>वायस आह अस्त्येतत् । यथापि श्रूयताम्</p>
<p>उपकाराच्च लोकानां निमित्तान्मृगपक्षिणाम् ।<br>
भयाल्लोभाच्च मूर्खाणां मैत्री स्याद्दर्शनात्सताम् ॥२.३६॥</p>
<p>मृद्घट इव सुखभेद्यो दुःसन्धानश्च दुर्जनो भवति ।<br>
सुजनस्तु कनकघट इव दुर्भेदः सुकरसन्धिश्च ॥२.३७॥</p>
<p>इक्षोरग्रात्क्रमशः पर्वणि पर्वणि यथा रसविशेषः ।<br>
तद्वत्सज्जनमैत्री विपरीतानां तु विपरीता ॥२.३८॥</p>
<p>तथा च</p>
<p>आरम्भगुर्वी क्षयिणी क्रमेण<br>
लघ्वी पुरा वृद्धिमती च पश्चात् ।<br>
दिनस्य पूर्वार्धपरार्धभिन्ना<br>
छायेव मैत्री खलसज्जनानाम् ॥२.३९॥</p>
<p>तत्साधुरहम् । अपरं त्वां शपथादिभिर्निर्भयं करिष्यामि ।</p>
<p>स आह न मेऽस्ति ते शपथैः प्रत्ययः । उक्तं च</p>
<p>शपथैः सन्धितस्यापि न विश्वासं व्रजेद्रिपोः ।<br>
श्रूयते शपथं कृत्वा वृत्रः शक्रेण सूदितः ॥२.४०॥</p>
<p>न विश्वासं विना शत्रुर्देवानामपि सिध्यति ।<br>
विश्वासात्त्रिदशेन्द्रेण दितेर्गर्भो विदारितः ॥२.४१॥</p>
<p>अन्यच्च</p>
<p>बृहस्पतेरपि प्राज्ञस्तस्मान्नैवात्र विश्वसेत् ।<br>
य इच्छेदात्मनो बुद्धिमायुष्यं च सुखानि च ॥२.४२॥</p>
<p>तथा च</p>
<p>सुसूक्ष्मेणापि रन्ध्रेण प्रविश्याभ्यन्तरं रिपुः ।<br>
नाशयेच्च शनैः पश्चात्प्लवं सलिलपूरवत् ॥२.४३॥</p>
<p>न विश्वसेदविश्वस्ते विश्वस्तेऽपि न विश्वसेत् ।<br>
विश्वासाद्भयमुत्पन्नं मूलान्यपि निकृन्तति ॥२.४४॥</p>
<p>न बध्यते ह्यविश्वस्तो दुर्बलोऽपि बलोत्कटैः ।<br>
विश्वस्ताश्चाशु बध्यन्ते बलवन्तोऽपि दुर्बलैः ॥२.४५॥</p>
<p>सुकृत्यं विष्णुगुप्तस्य मित्राप्तिर्भार्गवस्य च ।<br>
बृहस्पतेरविश्वासो नीतिर्सन्धिस्त्रिधा स्थितः ॥२.४६॥</p>
<p>तथा च</p>
<p>महताप्यर्थसारेण यो विश्वसिति शत्रुषु ।<br>
भार्यासु सुविरक्तासु तदन्तं तस्य जीवितम् ॥२.४७॥</p>
<p>तच्छ्रुत्वा लघुपतनकोऽपि निरुत्तरश्चिन्तयामास अहो, बुद्धिप्रागल्भ्यमस्य नीतिविषये । अथवा स एवास्योपरि मैत्रीपक्षपातः । स आह भो हिरण्यक !</p>
<p>सतां साप्तपदं मैत्रमित्याहुर्विबुधा जनाः ।<br>
तस्मात्त्वं मित्रतां प्राप्तो वचनं मम तच्छृणु ॥२.४८॥</p>
<p>दुर्गस्थेनापि त्वया मया सह नित्यमेवालापो गुणदोषसुभाषितगोष्ठीकथाः सर्वदा कर्तव्याः, यद्येवं न विश्वसिषि ।</p>
<p>तच्छ्रुत्वा हिरण्यकोऽपि व्यचिन्तयत्विदग्धवचनोऽयं दृश्यते लघुपतनकः सत्यवाक्यश्च तद्युक्तमनेन मैत्रीकरणम् । परं कदाचिन्मम दुर्गे चरणपातोऽपि न कार्यः । उक्तं च</p>
<p>भीतभीतः पुरा शत्रुर्मन्दं मन्दं विसर्पति ।<br>
भूमौ प्रहेलया पश्चाज्जारहस्तोऽङ्गनास्विव ॥२.४९॥</p>
<p>तच्छ्रुत्वा वायस आह भद्र, एवं भवतु । ततःप्रभृति तौ द्वावपि सुभाषितगोष्ठीसुखमनुभवन्तौ तिष्ठतः । परस्परं कृतोपकारौ कालं नयतः । लघुपतनकोऽपि मांसशकलानि मेध्यानि बलिशेषाण्यन्यानि वात्सल्याहृतानि पक्वान्नविशेषाणि हिरण्यकार्थमानयति । हिरण्यकोऽपि तण्डुलानन्यांश्च भक्ष्यविशेषाल्लघुपतनकार्थं रात्रावाहृत्य तत्कालायातस्यार्पयति । अथवा युज्यते द्वयोरप्येतत् । उक्तं च</p>
<p>ददाति प्रतिगृह्णाति गुह्यमाख्याति पृच्छति ।<br>
भुङ्क्ते भोजयते चैव षड्विधं प्रीतिलक्षणम् ॥२.५०॥</p>
<p>नोपकारं विना प्रीतिः कथञ्चित्कस्यचिद्भवेत् ।<br>
उपयाचितदानेन यतो देवा अभीष्टदाः ॥२.५१॥</p>
<p>तावत्प्रीतिर्भवेल्लोके यावद्दानं प्रदीयते ।<br>
वत्सः क्षीरक्षयं दृष्ट्वा परित्यजति मातरम् ॥२.५२॥</p>
<p>पश्य दानस्य माहात्म्यं सद्यः प्रत्ययकारकम् ।<br>
यत्प्रभावादपि द्वेषो मित्रतां याति तत्क्षणात् ॥२.५३॥</p>
<p>पुत्रादपि प्रियतरं खलु तेन दानं<br>
मन्ये पशोरपि विवेकविवर्जितस्य ।<br>
दत्ते खले तु निखिलं खलु येन दुग्धं<br>
नित्यं ददाति महिषी ससुतापि पश्य ॥२.५४॥</p>
<p>किं बहुना</p>
<p>प्रीतिं निरन्तरां कृत्वा दुर्भेद्यां नखमांसवत् ।<br>
मूषको वायसश्चैव गतौ कृत्रिममित्रताम् ॥२.५५॥</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/kAvyam/TIkA/champUH/nItiH/panchatantram/2_mitrasamprAptiH/00-laghupatanakachitragrIvakathA/">२-०१ लघुपतनकचित्रग्रीववृत्तान्तः </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: २-०१ लघुपतनकचित्रग्रीववृत्तान्तः</li>
        
        <li>unicode_script: devanagari</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/kAvyam/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 May 22 06:53:20 UTC. (<a href="http://google.com/search?q=06%3a53%3a20%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
