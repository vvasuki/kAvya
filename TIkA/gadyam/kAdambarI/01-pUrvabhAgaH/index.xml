<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ पूर्वभागः on काव्ये विश्वासटिप्पन्यः</title>
    <link>https://vvasuki.github.io/kAvyam/TIkA/gadyam/kAdambarI/01-pUrvabhAgaH/</link>
    <description>Recent content in &#43;०१ पूर्वभागः on काव्ये विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vvasuki.github.io/kAvyam/TIkA/gadyam/kAdambarI/01-pUrvabhAgaH/index.xml" rel="self" type="application/rss+xml" />
    <item>
      <title>शुकनासोपदेशः</title>
      <link>https://vvasuki.github.io/kAvyam/TIkA/gadyam/kAdambarI/01-pUrvabhAgaH/shukanAsopadeshaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/gadyam/kAdambarI/01-pUrvabhAgaH/shukanAsopadeshaH/</guid>
      <description>परिचयः आङ्ग्लानुवादो ऽत्र ।
पाठः एवं समतिक्रामत्सु दिवसेषु, राजा चन्द्रापीडस्य यौवराज्याभिषेकं चिकीर्षुः, प्रतीहारान् उपकरण-सम्भार-सङ्ग्रहार्थम् आदिदेश । समुपस्थित-यौवराज्याभिषेकं च तं कदाचिद् दर्शनार्थम् आगतम्, अरूढविनयम् अपि विनीततरम् इच्छञ्+++(५)+++, +शुकनासः सविस्तरम् उवाच -
प्रतिज्ञा तात चन्द्रपीड, विदित-वेदितव्यस्य अधीत-सर्व-शास्त्रस्य ते नाल्पम् अप्य् उपदेष्टव्यम् अस्ति ।
केवलं च, निसर्गत एव अभानुभेद्यम् अरत्नालोकोच्-छेद्यम् अप्रदीप-प्रभाऽपनेयम् अति-गहनं तमो यौवन-प्रभवम् ।+++(र५)+++
अ+++(वयः)+++परिणामोपशमो दारुणो लक्ष्मीमदः । कष्टम् +++(ओषध्य्)+++अनञ्जन-वर्ति-साध्यम् परम् ऐश्वर्य-तिमिरान्धत्वम्+++(=cataract)+++ ।+++(५)+++
अशिशिरोपचार-हार्यो ऽतितीव्र-दर्प-दाह-ज्वरोष्मा ।
सततम् अमूल-मन्त्र-गम्यो विषमो विषय-विषास्वाद-मोहः । नित्यम् अस्नान-शौच-वध्यो राग-मलाऽवलेपः ।+++(५)+++</description>
    </item>
    
    <item>
      <title>०१ कथामुखम्</title>
      <link>https://vvasuki.github.io/kAvyam/TIkA/gadyam/kAdambarI/01-pUrvabhAgaH/01-kathAmukham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/kAvyam/TIkA/gadyam/kAdambarI/01-pUrvabhAgaH/01-kathAmukham/</guid>
      <description>आसीद् अशेष-नरपति-शिरःसमभ्यर्चित-शासनः, पाकशासन इवापरः, चतुर्-उदधि-माला-मेखलाया भुवो भर्ता, प्रतापानुरागावनत-समस्त-सामन्त-चक्रः, चक्रवर्ति-लक्षणोपेतः, चक्रधर इव कर-कमलोपलक्ष्यमाण-शङ्खचक्र-लाञ्छनः, हर इव जित-मन्मथः, गुह इवाप्रतिहत-शक्तिः, कमलयोनिर् इव विमानीकृत-राज-हंस-मण्डलः, जलधिरिव लक्ष्मीप्रसूतिः, गङ्गाप्रवाह इव भगीरथपथप्रवृत्तः, रविरिव प्रतिदिवसोपजायमानोदयः, मेरुरिव सकलोपजीव्यमानपादच्छायः, दिग्गज इवानवरतप्रवृत्तदानार्द्रीकृतकरः, कर्ता महाश्चर्याणाम्, आहर्ता ऋतूनाम्, आदर्शः सर्वशास्त्राणाम्, उत्पत्तिः कलानाम्, कुलभवनं गुणानाम्, आगमः काव्यामृतरसानाम्, उदयशैलो मित्रमण्डलस्य, उत्पातकेतुरहितजनस्य, प्रवर्तयिता गोष्ठीबन्धानाम्, आश्रयो रसिकानाम्, प्रत्यादेशो धनुष्मताम्, धौरेयः साहसिकानाम्, अग्रणीर्विदग्धानाम्, वैनतेय इव विनतानन्दजननः, वैन्य इव चापकोटिसमुत्सारितारातिकुलाचलो राजा शूद्रको नाम।
नाम्नैव यो निर्भिन्नारातिहृदयो विरचितनारसिंहरूपाडम्बरम्, एकविक्रमाक्रान्तसकलभुवनतलो विक्रमत्रयायासितभुवनत्रयं च जहासेव वासुदेवम्। अतिचिरकाललग्नमतिक्रान्त कुनृपतिसहस्रसंपर्ककलङ्कमिव क्षालयन्ती यस्य विमले कृपाणधाराजले चिरमुवास राजलक्ष्मीः। यश्च मनसि धर्मेण, कोपे यमेन, प्रसादे धनदेन, प्रतापे वह्निना, भुजे भुवा, दृशि श्रिया, वाचि सरस्वत्या, मुखे शशिना, बले मरुता, प्रज्ञायां सुरगुरुणा, रूपे मनसिजेन, तेजसि सवित्रा च वसता सर्वदेवमयस्यं प्रकटितविश्वरूपाकृतेरनुकरोति भगवतो नारायणस्य। यस्य च मदकलकरिकुंम्भपीठपाटनं विदधतो लग्नस्थूलमुक्ताफलेन दृढमुष्टिनिपीडनानिष्ठ्यूतधाराजलबिन्दुदन्तुरेणेव कृपाणेनाकृष्यमाणा, सुभटोरःकपाटविघटितकवचसहस्रान्धकारमध्यवर्तिनी करिकरटगलितमदजलासारदुर्दिनास्वभिसारिकेव समरनिशासु समीपं सकृदगाद्राजलक्ष्मीः। यस्य च हृदिस्थितानपि भर्तॄन्द्धिनुरिव प्रतापानलो वियोगिनीनामपि रिपुसुन्दरीणामन्तर्जनितदाघो दिवानिशं जज्वाल। यस्मिंश्च राजनि जितजगति पालयति महीं चित्रकर्मसु वर्णसंकराः, रतेषु केशग्रहाः, काव्येषु दृढबन्धाः, शास्त्रेषु चिन्ता, स्वप्नेषु विप्रलम्भाः, छत्रेषु कनकदण्डाः, ध्वजेषु प्रकम्पाः, गीतेषु रागविलसितानि, करिषु मदविकाराः, चापेषु गुणच्छेदाः, गवाक्षेषु जालमार्गाः, शशिकृपाणकवचेषु कलङ्काः, रतिकलहेषु दूतप्रेषणानि, सार्यक्षेषु शून्यगृहा न प्रजानामासन्। यस्य च परलोकाद्भयम्, अन्तःपुरिकाकुन्तलेषु भङ्गः, नूपुरेषु मुखरता, विवाहेषु करग्रहणम्, अनवरतमखाग्निधूमेनाश्रुपातः, तुरङ्गेषु कशाभिघातः मकरध्वजे चापध्वनिरभूत्।</description>
    </item>
    
  </channel>
</rss>
